---
:index: '3'
:title: Махапариниббанасутта
---
Евам ме сутам—  екам самайам бхагава ражагахе вихарати гижжхакуте паббате. Тена кхо пана самайена ража магадхо ажатасатту ведехипутто важжи абхийатукамо хоти. Со евамаха—  “ахам химе важжи еваммахиддхике еваммаханубхаве уччхеччхами важжи, винасессами важжи, анайабйасанам ападессами”ти.

Махапариниббанасутта

Атха кхо ража магадхо ажатасатту ведехипутто вассакарам брахманам магадхамахаматтам амантеси—  “ехи твам, брахмана, йена бхагава тенупасанкама; упасанкамитва мама вачанена бхагавато паде сираса вандахи, аппабадхам аппатанкам лахуттханам балам пхасувихарам пуччха—  ‘ража, бханте, магадхо ажатасатту ведехипутто бхагавато паде сираса вандати, аппабадхам аппатанкам лахуттханам балам пхасувихарам пуччхати’ти. Еванча вадехи—  ‘ража, бханте, магадхо ажатасатту ведехипутто важжи абхийатукамо. Со евамаха—  “ахам химе важжи еваммахиддхике еваммаханубхаве уччхеччхами важжи, винасессами важжи, анайабйасанам ападессами”’ти. Йатха те бхагава бйакароти, там садхукам уггахетва мама арочеййаси. На хи татхагата витатхам бхананти”ти.

## Вассакарабрахмана

“Евам, бхо”ти кхо вассакаро брахмано магадхамахаматто ранно магадхасса ажатасаттусса ведехипуттасса патиссутва бхаддани бхаддани йанани йожетва бхаддам бхаддам йанам абхирухитва бхаддехи бхаддехи йанехи ражагахамха ниййаси, йена гижжхакуто паббато тена пайаси. Йаватика йанасса бхуми, йанена гантва, йана паччорохитва паттикова йена бхагава тенупасанками; упасанкамитва бхагавата саддхим саммоди. Саммоданийам катхам саранийам витисаретва екамантам нисиди. Екамантам нисинно кхо вассакаро брахмано магадхамахаматто бхагавантам етадавоча—  “ража, бхо готама, магадхо ажатасатту ведехипутто бхото готамасса паде сираса вандати, аппабадхам аппатанкам лахуттханам балам пхасувихарам пуччхати. Ража, бхо готама, магадхо ажатасатту ведехипутто важжи абхийатукамо. Со евамаха—  ‘ахам химе важжи еваммахиддхике еваммаханубхаве уччхеччхами важжи, винасессами важжи, анайабйасанам ападессами’”ти.

## Ражаапариханийадхамма

Тена кхо пана самайена айасма анандо бхагавато питтхито тхито хоти бхагавантам бижайамано. Атха кхо бхагава айасмантам анандам амантеси—  “кинти те, ананда, сутам, ‘важжи абхинхам саннипата саннипатабахула’”ти? “Сутам метам, бханте—  ‘важжи абхинхам саннипата саннипатабахула’”ти. “Йавакиванча, ананда, важжи абхинхам саннипата саннипатабахула бхависсанти, вуддхийева, ананда, важжинам патиканкха, но парихани. (1)

Кинти те, ананда, сутам, ‘важжи самагга саннипатанти, самагга вуттхаханти, самагга важжикаранийани каронти’”ти? “Сутам метам, бханте—  ‘важжи самагга саннипатанти, самагга вуттхаханти, самагга важжикаранийани каронти’”ти. “Йавакиванча, ананда, важжи самагга саннипатиссанти, самагга вуттхахиссанти, самагга важжикаранийани кариссанти, вуддхийева, ананда, важжинам патиканкха, но парихани. (2)

Кинти те, ананда, сутам, ‘важжи апаннаттам на паннапенти, паннаттам на самуччхинданти, йатхапаннатте поране важжидхамме самадайа ваттанти’”ти? “Сутам метам, бханте—  ‘важжи апаннаттам на паннапенти, паннаттам на самуччхинданти, йатхапаннатте поране важжидхамме самадайа ваттанти’”ти. “Йавакиванча, ананда, важжи апаннаттам на паннапессанти, паннаттам на самуччхиндиссанти, йатхапаннатте поране важжидхамме самадайа ваттиссанти, вуддхийева, ананда, важжинам патиканкха, но парихани. (3)

Кинти те, ананда, сутам, ‘важжи йе те важжинам важжимахаллака, те саккаронти гарум каронти маненти пуженти, тесанча сотаббам маннанти’”ти? “Сутам метам, бханте—  ‘важжи йе те важжинам важжимахаллака, те саккаронти гарум каронти маненти пуженти, тесанча сотаббам маннанти’”ти. “Йавакиванча, ананда, важжи йе те важжинам важжимахаллака, те саккариссанти гарум кариссанти манессанти пужессанти, тесанча сотаббам манниссанти, вуддхийева, ананда, важжинам патиканкха, но парихани. (4)

Кинти те, ананда, сутам, ‘важжи йа та кулиттхийо кулакумарийо, та на оккасса пасайха васенти’”ти? “Сутам метам, бханте—  ‘важжи йа та кулиттхийо кулакумарийо та на оккасса пасайха васенти’”ти. “Йавакиванча, ананда, важжи йа та кулиттхийо кулакумарийо, та на оккасса пасайха васессанти, вуддхийева, ананда, важжинам патиканкха, но парихани. (5)

Кинти те, ананда, сутам, ‘важжи йани тани важжинам важжичетийани аббхантарани чева бахирани ча, тани саккаронти гарум каронти маненти пуженти, тесанча диннапуббам катапуббам дхаммикам балим но парихапенти’”ти? “Сутам метам, бханте—  ‘важжи йани тани важжинам важжичетийани аббхантарани чева бахирани ча, тани саккаронти гарум каронти маненти пуженти тесанча диннапуббам катапуббам дхаммикам балим но парихапенти’”ти. “Йавакиванча, ананда, важжи йани тани важжинам важжичетийани аббхантарани чева бахирани ча, тани саккариссанти гарум кариссанти манессанти пужессанти, тесанча диннапуббам катапуббам дхаммикам балим но парихапессанти, вуддхийева, ананда, важжинам патиканкха, но парихани. (6)

Кинти те, ананда, сутам, ‘важжинам арахантесу дхаммика раккхаваранагутти сусамвихита, кинти анагата ча араханто вижитам агаччхеййум, агата ча араханто вижите пхасу вихареййун’”ти? “Сутам метам, бханте ‘важжинам арахантесу дхаммика раккхаваранагутти сусамвихита кинти анагата ча араханто вижитам агаччхеййум, агата ча араханто вижите пхасу вихареййун’”ти. “Йавакиванча, ананда, важжинам арахантесу дхаммика раккхаваранагутти сусамвихита бхависсати, кинти анагата ча араханто вижитам агаччхеййум, агата ча араханто вижите пхасу вихареййунти. Вуддхийева, ананда, важжинам патиканкха, но парихани”ти. (7)

Атха кхо бхагава вассакарам брахманам магадхамахаматтам амантеси—  “екамидахам, брахмана, самайам весалийам вихарами сарандаде четийе. Татрахам важжинам име сатта апариханийе дхамме десесим. Йавакиванча, брахмана, име сатта апариханийа дхамма важжису тхассанти, имесу ча саттасу апариханийесу дхаммесу важжи сандиссиссанти, вуддхийева, брахмана, важжинам патиканкха, но парихани”ти.

Евам вутте, вассакаро брахмано магадхамахаматто бхагавантам етадавоча—  “екамекенапи, бхо готама, апариханийена дхаммена саманнагатанам важжинам вуддхийева патиканкха, но парихани. Ко пана вадо саттахи апариханийехи дхаммехи. Акаранийава, бхо готама, важжи ранна магадхена ажатасаттуна ведехипуттена йадидам йуддхасса, аннатра упалапанайа аннатра митхубхеда. Ханда ча дани майам, бхо готама, гаччхама, бахукичча майам бахукаранийа”ти. “Йассадани твам, брахмана, калам маннаси”ти. Атха кхо вассакаро брахмано магадхамахаматто бхагавато бхаситам абхинандитва анумодитва уттхайасана пакками.

## Бхиккхуапариханийадхамма

Атха кхо бхагава ачирапакканте вассакаре брахмане магадхамахаматте айасмантам анандам амантеси—  “гаччха твам, ананда, йаватика бхиккху ражагахам упаниссайа вихаранти, те саббе упаттханасалайам саннипатехи”ти. “Евам, бханте”ти кхо айасма анандо бхагавато патиссутва йаватика бхиккху ражагахам упаниссайа вихаранти, те саббе упаттханасалайам саннипатетва йена бхагава тенупасанками; упасанкамитва бхагавантам абхивадетва екамантам аттхаси. Екамантам тхито кхо айасма анандо бхагавантам етадавоча—  “саннипатито, бханте, бхиккхусамгхо, йассадани, бханте, бхагава калам маннати”ти.

Атха кхо бхагава уттхайасана йена упаттханасала тенупасанками; упасанкамитва паннатте асане нисиди. Нисажжа кхо бхагава бхиккху амантеси—  “сатта во, бхиккхаве, апариханийе дхамме десессами, там сунатха, садхукам манасикаротха, бхасиссами”ти. “Евам, бханте”ти кхо те бхиккху бхагавато паччассосум. Бхагава етадавоча— 

“Йавакиванча, бхиккхаве, бхиккху абхинхам саннипата саннипатабахула бхависсанти, вуддхийева, бхиккхаве, бхиккхунам патиканкха, но парихани. (1)

Йавакиванча, бхиккхаве, бхиккху самагга саннипатиссанти, самагга вуттхахиссанти, самагга самгхакаранийани кариссанти, вуддхийева, бхиккхаве, бхиккхунам патиканкха, но парихани. (2)

Йавакиванча, бхиккхаве, бхиккху апаннаттам на паннапессанти, паннаттам на самуччхиндиссанти, йатхапаннаттесу сиккхападесу самадайа ваттиссанти, вуддхийева, бхиккхаве, бхиккхунам патиканкха, но парихани. (3)

Йавакиванча, бхиккхаве, бхиккху йе те бхиккху тхера раттанну чирапаббажита самгхапитаро самгхапаринайака, те саккариссанти гарум кариссанти манессанти пужессанти, тесанча сотаббам манниссанти, вуддхийева, бхиккхаве, бхиккхунам патиканкха, но парихани. (4)

Йавакиванча, бхиккхаве, бхиккху уппаннайа танхайа поноббхавикайа на васам гаччхиссанти, вуддхийева, бхиккхаве, бхиккхунам патиканкха, но парихани. (5)

Йавакиванча, бхиккхаве, бхиккху араннакесу сенасанесу сапеккха бхависсанти, вуддхийева, бхиккхаве, бхиккхунам патиканкха, но парихани. (6)

Йавакиванча, бхиккхаве, бхиккху паччаттаннева сатим упаттхапессанти—  ‘кинти анагата ча песала сабрахмачари агаччхеййум, агата ча песала сабрахмачари пхасу вихареййун’ти. Вуддхийева, бхиккхаве, бхиккхунам патиканкха, но парихани. (7)

Йавакиванча, бхиккхаве, име сатта апариханийа дхамма бхиккхусу тхассанти, имесу ча саттасу апариханийесу дхаммесу бхиккху сандиссиссанти, вуддхийева, бхиккхаве, бхиккхунам патиканкха, но парихани.

Апарепи во, бхиккхаве, сатта апариханийе дхамме десессами, там сунатха, садхукам манасикаротха, бхасиссами”ти. “Евам, бханте”ти кхо те бхиккху бхагавато паччассосум. Бхагава етадавоча— 

“Йавакиванча, бхиккхаве, бхиккху на каммарама бхависсанти на каммарата на каммараматамануйутта, вуддхийева, бхиккхаве, бхиккхунам патиканкха, но парихани. (1)

Йавакиванча, бхиккхаве, бхиккху на бхассарама бхависсанти на бхассарата на бхассараматамануйутта, вуддхийева, бхиккхаве, бхиккхунам патиканкха, но парихани. (2)

Йавакиванча, бхиккхаве, бхиккху на ниддарама бхависсанти на ниддарата на ниддараматамануйутта, вуддхийева, бхиккхаве, бхиккхунам патиканкха, но парихани. (3)

Йавакиванча, бхиккхаве, бхиккху на санганикарама бхависсанти на санганикарата на санганикараматамануйутта, вуддхийева, бхиккхаве, бхиккхунам патиканкха, но парихани. (4)

Йавакиванча, бхиккхаве, бхиккху на папиччха бхависсанти на папиканам иччханам васам гата, вуддхийева, бхиккхаве, бхиккхунам патиканкха, но парихани. (5)

Йавакиванча, бхиккхаве, бхиккху на папамитта бхависсанти на папасахайа на папасампаванка, вуддхийева, бхиккхаве, бхиккхунам патиканкха, но парихани. (6)

Йавакиванча, бхиккхаве, бхиккху на ораматтакена висесадхигамена антаравосанам апажжиссанти, вуддхийева, бхиккхаве, бхиккхунам патиканкха, но парихани. (7)

Йавакиванча, бхиккхаве, име сатта апариханийа дхамма бхиккхусу тхассанти, имесу ча саттасу апариханийесу дхаммесу бхиккху сандиссиссанти, вуддхийева, бхиккхаве, бхиккхунам патиканкха, но парихани.

Апарепи во, бхиккхаве, сатта апариханийе дхамме десессами…пе… . Йавакиванча, бхиккхаве, бхиккху саддха бхависсанти…пе…  хиримана бхависсанти…  оттаппи бхависсанти…  бахуссута бхависсанти…  араддхавирийа бхависсанти…  упаттхитассати бхависсанти…  паннаванто бхависсанти, вуддхийева, бхиккхаве, бхиккхунам патиканкха, но парихани. Йавакиванча, бхиккхаве, име сатта апариханийа дхамма бхиккхусу тхассанти, имесу ча саттасу апариханийесу дхаммесу бхиккху сандиссиссанти, вуддхийева, бхиккхаве, бхиккхунам патиканкха, но парихани.

Апарепи во, бхиккхаве, сатта апариханийе дхамме десессами, там сунатха, садхукам манасикаротха, бхасиссами”ти. “Евам, бханте”ти кхо те бхиккху бхагавато паччассосум. Бхагава етадавоча— 

“Йавакиванча, бхиккхаве, бхиккху сатисамбожжхангам бхавессанти…пе…  дхаммавичайасамбожжхангам бхавессанти…  вирийасамбожжхангам бхавессанти…  питисамбожжхангам бхавессанти…  пассаддхисамбожжхангам бхавессанти…  самадхисамбожжхангам бхавессанти…  упеккхасамбожжхангам бхавессанти, вуддхийева, бхиккхаве, бхиккхунам патиканкха, но парихани.

Йавакиванча, бхиккхаве, име сатта апариханийа дхамма бхиккхусу тхассанти, имесу ча саттасу апариханийесу дхаммесу бхиккху сандиссиссанти, вуддхийева, бхиккхаве, бхиккхунам патиканкха но парихани.

Апарепи во, бхиккхаве, сатта апариханийе дхамме десессами, там сунатха, садхукам манасикаротха, бхасиссами”ти. “Евам, бханте”ти кхо те бхиккху бхагавато паччассосум. Бхагава етадавоча— 

“Йавакиванча, бхиккхаве, бхиккху аниччасаннам бхавессанти…пе…  анаттасаннам бхавессанти…  асубхасаннам бхавессанти…  адинавасаннам бхавессанти…  паханасаннам бхавессанти…  вирагасаннам бхавессанти…  ниродхасаннам бхавессанти, вуддхийева, бхиккхаве, бхиккхунам патиканкха, но парихани.

Йавакиванча, бхиккхаве, име сатта апариханийа дхамма бхиккхусу тхассанти, имесу ча саттасу апариханийесу дхаммесу бхиккху сандиссиссанти, вуддхийева, бхиккхаве, бхиккхунам патиканкха, но парихани.

Чха во, бхиккхаве, апариханийе дхамме десессами, там сунатха, садхукам манасикаротха, бхасиссами”ти. “Евам, бханте”ти кхо те бхиккху бхагавато паччассосум. Бхагава етадавоча— 

“Йавакиванча, бхиккхаве, бхиккху меттам кайакаммам паччупаттхапессанти сабрахмачарису ави чева рахо ча, вуддхийева, бхиккхаве, бхиккхунам патиканкха, но парихани. (1)

Йавакиванча, бхиккхаве, бхиккху меттам вачикаммам паччупаттхапессанти…пе…  меттам манокаммам паччупаттхапессанти сабрахмачарису ави чева рахо ча, вуддхийева, бхиккхаве, бхиккхунам патиканкха, но парихани. (2--3)

Йавакиванча, бхиккхаве, бхиккху, йе те лабха дхаммика дхаммаладдха антамасо паттапарийапаннаматтампи татхарупехи лабхехи аппативибхаттабхоги бхависсанти силавантехи сабрахмачарихи садхаранабхоги, вуддхийева, бхиккхаве, бхиккхунам патиканкха, но парихани. (4)

Йавакиванча, бхиккхаве, бхиккху йани тани силани акхандани аччхиддани асабалани акаммасани бхужиссани виннупасаттхани апараматтхани самадхисамваттаникани татхарупесу силесу силасаманнагата вихариссанти сабрахмачарихи ави чева рахо ча, вуддхийева, бхиккхаве, бхиккхунам патиканкха, но парихани. (5)

Йавакиванча, бхиккхаве, бхиккху йайам диттхи арийа ниййаника, ниййати таккарасса самма дуккхаккхайайа, татхарупайа диттхийа диттхисаманнагата вихариссанти сабрахмачарихи ави чева рахо ча, вуддхийева, бхиккхаве, бхиккхунам патиканкха, но парихани. (6)

Йавакиванча, бхиккхаве, име чха апариханийа дхамма бхиккхусу тхассанти, имесу ча чхасу апариханийесу дхаммесу бхиккху сандиссиссанти, вуддхийева, бхиккхаве, бхиккхунам патиканкха, но парихани”ти.

( )

Татра судам бхагава ражагахе вихаранто гижжхакуте паббате етадева бахулам бхиккхунам дхаммим катхам кароти—  “ити силам, ити самадхи, ити панна. Силапарибхавито самадхи махаппхало хоти маханисамсо. Самадхипарибхавита панна махаппхала хоти маханисамса. Паннапарибхавитам читтам саммадева асавехи вимуччати, сеййатхидам—  камасава, бхавасава, авижжасава”ти.

Атха кхо бхагава ражагахе йатхабхирантам вихаритва айасмантам анандам амантеси—  “айамананда, йена амбалаттхика тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена амбалаттхика тадавасари. Татра судам бхагава амбалаттхикайам вихарати ражагараке. Татрапи судам бхагава амбалаттхикайам вихаранто ражагараке етадева бахулам бхиккхунам дхаммим катхам кароти—  “ити силам ити самадхи ити панна. Силапарибхавито самадхи махаппхало хоти маханисамсо. Самадхипарибхавита панна махаппхала хоти маханисамса. Паннапарибхавитам читтам саммадева асавехи вимуччати, сеййатхидам—  камасава, бхавасава, авижжасава”ти.

Атха кхо бхагава амбалаттхикайам йатхабхирантам вихаритва айасмантам анандам амантеси—  “айамананда, йена наланда тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена наланда тадавасари, татра судам бхагава наландайам вихарати паварикамбаване.

## Сарипуттасиханада

Атха кхо айасма сарипутто йена бхагава тенупасанками; упасанкамитва бхагавантам абхивадетва екамантам нисиди. Екамантам нисинно кхо айасма сарипутто бхагавантам етадавоча—  “евам пасанно ахам, бханте, бхагавати; на чаху на ча бхависсати на четарахи вижжати анно самано ва брахмано ва бхагавата бхиййобхиннатаро йадидам самбодхийан”ти. “Улара кхо те айам, сарипутта, асабхи вача бхасита, екамсо гахито, сиханадо надито—  ‘евампасанно ахам, бханте, бхагавати; на чаху на ча бхависсати на четарахи вижжати анно самано ва брахмано ва бхагавата бхиййобхиннатаро йадидам самбодхийан’ти.

Ким те, сарипутта, йе те ахесум атитамаддханам араханто саммасамбуддха, саббе те бхагаванто четаса чето паричча видита—  ‘евамсила те бхагаванто ахесум итипи, евамдхамма евампанна евамвихари евамвимутта те бхагаванто ахесум итипи’”ти? “Но хетам, бханте”.

“Ким пана те, сарипутта, йе те бхависсанти анагатамаддханам араханто саммасамбуддха, саббе те бхагаванто четаса чето паричча видита—  ‘евамсила те бхагаванто бхависсанти итипи, евамдхамма евампанна евамвихари евамвимутта те бхагаванто бхависсанти итипи’”ти? “Но хетам, бханте”.

“Ким пана те, сарипутта, ахам етарахи арахам саммасамбуддхо четаса чето паричча видито—  ‘евамсило бхагава итипи, евамдхаммо евампанно евамвихари евамвимутто бхагава итипи’”ти? “Но хетам, бханте”.

“Еттха ча хи те, сарипутта, атитанагатапаччуппаннесу арахантесу саммасамбуддхесу четопарийананам наттхи. Атха кинчарахи те айам, сарипутта, улара асабхи вача бхасита, екамсо гахито, сиханадо надито—  ‘евампасанно ахам, бханте, бхагавати; на чаху на ча бхависсати на четарахи вижжати анно самано ва брахмано ва бхагавата бхиййобхиннатаро йадидам самбодхийан’”ти?

“На кхо ме, бханте, атитанагатапаччуппаннесу арахантесу саммасамбуддхесу четопарийананам аттхи, апи ча ме дхамманвайо видито. Сеййатхапи, бханте, ранно паччантимам нагарам далхуддхапам далхапакараторанам екадварам, татрасса доварико пандито вийатто медхави аннатанам ниварета натанам павесета. Со тасса нагарасса саманта анупарийайапатхам ануккамамано на пассеййа пакарасандхим ва пакаравиварам ва, антамасо билараниккхаманаматтампи. Тасса евамасса—  ‘йе кхо кечи оларика пана имам нагарам пависанти ва никкхаманти ва, саббе те иминава дварена пависанти ва никкхаманти ва’ти. Евамева кхо ме, бханте, дхамманвайо видито—  ‘йе те, бханте, ахесум атитамаддханам араханто саммасамбуддха, саббе те бхагаванто панча ниваране пахайа четасо упаккилесе паннайа дуббаликаране чатусу сатипаттханесу супатиттхитачитта саттабожжханге йатхабхутам бхаветва ануттарам саммасамбодхим абхисамбужжхимсу. Йепи те, бханте, бхависсанти анагатамаддханам араханто саммасамбуддха, саббе те бхагаванто панча ниваране пахайа четасо упаккилесе паннайа дуббаликаране чатусу сатипаттханесу супатиттхитачитта сатта божжханге йатхабхутам бхаветва ануттарам саммасамбодхим абхисамбужжхиссанти. Бхагавапи, бханте, етарахи арахам саммасамбуддхо панча ниваране пахайа четасо упаккилесе паннайа дуббаликаране чатусу сатипаттханесу супатиттхитачитто сатта божжханге йатхабхутам бхаветва ануттарам саммасамбодхим абхисамбуддхо’”ти.

Татрапи судам бхагава наландайам вихаранто паварикамбаване етадева бахулам бхиккхунам дхаммим катхам кароти—  “ити силам, ити самадхи, ити панна. Силапарибхавито самадхи махаппхало хоти маханисамсо. Самадхипарибхавита панна махаппхала хоти маханисамса. Паннапарибхавитам читтам саммадева асавехи вимуччати, сеййатхидам—  камасава, бхавасава, авижжасава”ти.

## Дуссилаадинава

Атха кхо бхагава наландайам йатхабхирантам вихаритва айасмантам анандам амантеси—  “айамананда, йена паталигамо тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена паталигамо тадавасари. Ассосум кхо паталигамика упасака—  “бхагава кира паталигамам ануппатто”ти. Атха кхо паталигамика упасака йена бхагава тенупасанкамимсу; упасанкамитва бхагавантам абхивадетва екамантам нисидимсу. Екамантам нисинна кхо паталигамика упасака бхагавантам етадавочум—  “адхивасету но, бханте, бхагава авасатхагаран”ти. Адхивасеси бхагава тунхибхавена. Атха кхо паталигамика упасака бхагавато адхивасанам видитва уттхайасана бхагавантам абхивадетва падаккхинам катва йена авасатхагарам тенупасанкамимсу; упасанкамитва саббасантхарим авасатхагарам сантхаритва асанани паннапетва удакаманикам патиттхапетва телападипам аропетва йена бхагава тенупасанкамимсу, упасанкамитва бхагавантам абхивадетва екамантам аттхамсу. Екамантам тхита кхо паталигамика упасака бхагавантам етадавочум—  “саббасантхарисантхатам, бханте, авасатхагарам, асанани паннаттани, удакаманико патиттхапито, телападипо аропито; йассадани, бханте, бхагава калам маннати”ти. Атха кхо бхагава сайанхасамайам нивасетва паттачиварамадайа саддхим бхиккхусамгхена йена авасатхагарам тенупасанками; упасанкамитва паде паккхалетва авасатхагарам пависитва мажжхимам тхамбхам ниссайа пураттхабхимукхо нисиди. Бхиккхусамгхопи кхо паде паккхалетва авасатхагарам пависитва паччхимам бхиттим ниссайа пураттхабхимукхо нисиди бхагавантамева пураккхатва. Паталигамикапи кхо упасака паде паккхалетва авасатхагарам пависитва пураттхимам бхиттим ниссайа паччхимабхимукха нисидимсу бхагавантамева пураккхатва.

( )

Атха кхо бхагава паталигамике упасаке амантеси—  “панчиме, гахапатайо, адинава дуссиласса силавипаттийа. Катаме панча? Идха, гахапатайо, дуссило силавипанно памададхикаранам махатим бхогажаним нигаччхати. Айам патхамо адинаво дуссиласса силавипаттийа.

Пуна чапарам, гахапатайо, дуссиласса силавипаннасса папако киттисаддо аббхуггаччхати. Айам дутийо адинаво дуссиласса силавипаттийа.

Пуна чапарам, гахапатайо, дуссило силавипанно йаннадева парисам упасанкамати—  йади кхаттийапарисам йади брахманапарисам йади гахапатипарисам йади саманапарисам—  ависарадо упасанкамати манкубхуто. Айам татийо адинаво дуссиласса силавипаттийа.

Пуна чапарам, гахапатайо, дуссило силавипанно саммулхо калам кароти. Айам чатуттхо адинаво дуссиласса силавипаттийа.

Пуна чапарам, гахапатайо, дуссило силавипанно кайасса бхеда парам марана апайам дуггатим винипатам нирайам упапажжати. Айам панчамо адинаво дуссиласса силавипаттийа. Име кхо, гахапатайо, панча адинава дуссиласса силавипаттийа.

## Силавантаанисамса

Панчиме, гахапатайо, анисамса силавато силасампадайа. Катаме панча? Идха, гахапатайо, силава силасампанно аппамададхикаранам махантам бхогаккхандхам адхигаччхати. Айам патхамо анисамсо силавато силасампадайа.

Пуна чапарам, гахапатайо, силавато силасампаннасса калйано киттисаддо аббхуггаччхати. Айам дутийо анисамсо силавато силасампадайа.

Пуна чапарам, гахапатайо, силава силасампанно йаннадева парисам упасанкамати—  йади кхаттийапарисам йади брахманапарисам йади гахапатипарисам йади саманапарисам висарадо упасанкамати аманкубхуто. Айам татийо анисамсо силавато силасампадайа.

Пуна чапарам, гахапатайо, силава силасампанно асаммулхо калам кароти. Айам чатуттхо анисамсо силавато силасампадайа.

Пуна чапарам, гахапатайо, силава силасампанно кайасса бхеда парам марана сугатим саггам локам упапажжати. Айам панчамо анисамсо силавато силасампадайа. Име кхо, гахапатайо, панча анисамса силавато силасампадайа”ти.

Атха кхо бхагава паталигамике упасаке бахудева раттим дхаммийа катхайа сандассетва самадапетва самуттежетва сампахамсетва уййожеси—  “абхикканта кхо, гахапатайо, ратти, йассадани тумхе калам маннатха”ти. “Евам, бханте”ти кхо паталигамика упасака бхагавато патиссутва уттхайасана бхагавантам абхивадетва падаккхинам катва паккамимсу. Атха кхо бхагава ачирапаккантесу паталигамикесу упасакесу суннагарам пависи.

## Паталипуттанагарамапана

Тена кхо пана самайена сунидхавассакара магадхамахаматта паталигаме нагарам мапенти важжинам патибахайа. Тена самайена самбахула деватайо сахассева паталигаме ваттхуни паригганханти. Йасмим падесе махесаккха девата ваттхуни паригганханти, махесаккханам таттха раннам ражамахаматтанам читтани наманти нивесанани мапетум. Йасмим падесе мажжхима девата ваттхуни паригганханти, мажжхиманам таттха раннам ражамахаматтанам читтани наманти нивесанани мапетум. Йасмим падесе нича девата ваттхуни паригганханти, ничанам таттха раннам ражамахаматтанам читтани наманти нивесанани мапетум. Аддаса кхо бхагава диббена чаккхуна висуддхена атиккантаманусакена та деватайо сахассева паталигаме ваттхуни паригганхантийо. Атха кхо бхагава раттийа паччусасамайам паччуттхайа айасмантам анандам амантеси— 

“Ке ну кхо, ананда, паталигаме нагарам мапенти”ти? “Сунидхавассакара, бханте, магадхамахаматта паталигаме нагарам мапенти важжинам патибахайа”ти. “Сеййатхапи, ананда, девехи таватимсехи саддхим мантетва; евамева кхо, ананда, сунидхавассакара магадхамахаматта паталигаме нагарам мапенти важжинам патибахайа. Идхахам, ананда, аддасам диббена чаккхуна висуддхена атиккантаманусакена самбахула деватайо сахассева паталигаме ваттхуни паригганхантийо. Йасмим, ананда, падесе махесаккха девата ваттхуни паригганханти, махесаккханам таттха раннам ражамахаматтанам читтани наманти нивесанани мапетум. Йасмим падесе мажжхима девата ваттхуни паригганханти, мажжхиманам таттха раннам ражамахаматтанам читтани наманти нивесанани мапетум. Йасмим падесе нича девата ваттхуни паригганханти, ничанам таттха раннам ражамахаматтанам читтани наманти нивесанани мапетум. Йавата, ананда, арийам айатанам йавата ваниппатхо идам агганагарам бхависсати паталипуттам путабхеданам. Паталипуттасса кхо, ананда, тайо антарайа бхависсанти—  аггито ва удакато ва митхубхеда ва”ти.

Атха кхо сунидхавассакара магадхамахаматта йена бхагава тенупасанкамимсу; упасанкамитва бхагавата саддхим саммодимсу, саммоданийам катхам саранийам витисаретва екамантам аттхамсу, екамантам тхита кхо сунидхавассакара магадхамахаматта бхагавантам етадавочум—  “адхивасету но бхавам готамо ажжатанайа бхаттам саддхим бхиккхусамгхена”ти. Адхивасеси бхагава тунхибхавена. Атха кхо сунидхавассакара магадхамахаматта бхагавато адхивасанам видитва йена сако авасатхо тенупасанкамимсу; упасанкамитва саке авасатхе панитам кхаданийам бхожанийам патийадапетва бхагавато калам арочапесум—  “кало, бхо готама, ниттхитам бхаттан”ти.

Атха кхо бхагава пуббанхасамайам нивасетва паттачиварамадайа саддхим бхиккхусамгхена йена сунидхавассакаранам магадхамахаматтанам авасатхо тенупасанками; упасанкамитва паннатте асане нисиди. Атха кхо сунидхавассакара магадхамахаматта буддхаппамукхам бхиккхусамгхам панитена кхаданийена бхожанийена сахаттха сантаппесум сампаваресум. Атха кхо сунидхавассакара магадхамахаматта бхагавантам бхуттавим онитапаттапаним аннатарам ничам асанам гахетва екамантам нисидимсу. Екамантам нисинне кхо сунидхавассакаре магадхамахаматте бхагава имахи гатхахи анумоди— 

“Йасмим падесе каппети,

васам пандитажатийо;

Силавантеттха бхожетва,

саннате брахмачарайо.

Йа таттха девата асум,

тасам даккхинамадисе;

Та пужита пужайанти,

манита манайанти нам.

Тато нам анукампанти,

мата путтамва орасам;

Деватанукампито посо,

сада бхадрани пассати”ти.

Атха кхо бхагава сунидхавассакаре магадхамахаматте имахи гатхахи анумодитва уттхайасана пакками.

Тена кхо пана самайена сунидхавассакара магадхамахаматта бхагавантам питтхито питтхито анубандха хонти—  “йенажжа самано готамо дварена никкхамиссати, там готамадварам нама бхависсати. Йена титтхена гангам надим тариссати, там готаматиттхам нама бхависсати”ти.

Атха кхо бхагава йена дварена никкхами, там готамадварам нама ахоси. Атха кхо бхагава йена ганга нади тенупасанками. Тена кхо пана самайена ганга нади пура хоти саматиттика какапеййа. Аппекачче манусса навам парийесанти, аппекачче улумпам парийесанти, аппекачче куллам бандханти апара, парам гантукама. Атха кхо бхагава—  сеййатхапи нама балава пурисо саминжитам ва бахам пасареййа, пасаритам ва бахам саминжеййа; евамева—  гангайа надийа ориматире антарахито париматире паччуттхаси саддхим бхиккхусамгхена.

Аддаса кхо бхагава те мануссе аппекачче навам парийесанте аппекачче улумпам парийесанте аппекачче куллам бандханте апара парам гантукаме.

Атха кхо бхагава етаматтхам видитва тайам велайам имам уданам уданеси— 

“Йе таранти аннавам сарам,

Сетум катвана висажжа паллалани;

Кулланхи жано бандхати,

Тинна медхавино жана”ти.

Патхамабханаваро.

## Арийасаччакатха

Атха кхо бхагава айасмантам анандам амантеси—  “айамананда, йена котигамо тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена котигамо тадавасари. Татра судам бхагава котигаме вихарати. Татра кхо бхагава бхиккху амантеси— 

“Чатуннам, бхиккхаве, арийасаччанам ананубодха аппативедха евамидам дигхамаддханам сандхавитам самсаритам маманчева тумхаканча. Катамесам чатуннам? Дуккхасса, бхиккхаве, арийасаччасса ананубодха аппативедха евамидам дигхамаддханам сандхавитам самсаритам маманчева тумхаканча. Дуккхасамудайасса, бхиккхаве, арийасаччасса ананубодха аппативедха евамидам дигхамаддханам сандхавитам самсаритам маманчева тумхаканча. Дуккханиродхасса, бхиккхаве, арийасаччасса ананубодха аппативедха евамидам дигхамаддханам сандхавитам самсаритам маманчева тумхаканча. Дуккханиродхагаминийа патипадайа, бхиккхаве, арийасаччасса ананубодха аппативедха евамидам дигхамаддханам сандхавитам самсаритам маманчева тумхаканча. Тайидам, бхиккхаве, дуккхам арийасаччам анубуддхам пативиддхам, дуккхасамудайам арийасаччам анубуддхам пативиддхам, дуккханиродхам арийасаччам анубуддхам пативиддхам, дуккханиродхагамини патипада арийасаччам анубуддхам пативиддхам, уччхинна бхаватанха, кхина бхаванетти, наттхи дани пунаббхаво”ти. Идамавоча бхагава. Идам ватвана сугато атхапарам етадавоча саттха— 

“Чатуннам арийасаччанам,

йатхабхутам адассана;

Самситам дигхамаддханам,

тасу тасвева жатису.

Тани етани диттхани,

бхаванетти самухата;

Уччхиннам мулам дуккхасса,

наттхи дани пунаббхаво”ти.

Татрапи судам бхагава котигаме вихаранто етадева бахулам бхиккхунам дхаммим катхам кароти—  “ити силам, ити самадхи, ити панна. Силапарибхавито самадхи махаппхало хоти маханисамсо. Самадхипарибхавита панна махаппхала хоти маханисамса. Паннапарибхавитам читтам саммадева асавехи вимуччати, сеййатхидам—  камасава, бхавасава, авижжасава”ти.

## Анаваттидхаммасамбодхипарайана

Атха кхо бхагава котигаме йатхабхирантам вихаритва айасмантам анандам амантеси—  “айамананда, йена натика тенупанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена натика тадавасари. Татрапи судам бхагава натике вихарати гинжакавасатхе. Атха кхо айасма анандо йена бхагава тенупасанками; упасанкамитва бхагавантам абхивадетва екамантам нисиди. Екамантам нисинно кхо айасма анандо бхагавантам етадавоча—  “салхо нама, бханте, бхиккху натике каланкато, тасса ка гати, ко абхисампарайо? Нанда нама, бханте, бхиккхуни натике каланката, тасса ка гати, ко абхисампарайо? Судатто нама, бханте, упасако натике каланкато, тасса ка гати, ко абхисампарайо? Сужата нама, бханте, упасика натике каланката, тасса ка гати, ко абхисампарайо? Куккуто нама, бханте, упасако натике каланкато, тасса ка гати, ко абхисампарайо? Калимбо нама, бханте, упасако…пе…  никато нама, бханте, упасако…  катиссахо нама, бханте, упасако…  туттхо нама, бханте, упасако…  сантуттхо нама, бханте, упасако…  бхаддо нама, бханте, упасако…  субхаддо нама, бханте, упасако натике каланкато, тасса ка гати, ко абхисампарайо”ти?

“Салхо, ананда, бхиккху асаванам кхайа анасавам четовимуттим паннавимуттим диттхева дхамме сайам абхинна саччхикатва упасампажжа вихаси. Нанда, ананда, бхиккхуни панчаннам орамбхагийанам самйожананам париккхайа опапатика таттха париниббайини анаваттидхамма тасма лока. Судатто, ананда, упасако тиннам самйожананам париккхайа рагадосамоханам танутта сакадагами сакидева имам локам агантва дуккхассантам кариссати. Сужата, ананда, упасика тиннам самйожананам париккхайа сотапанна авинипатадхамма нийата самбодхипарайана. Куккуто, ананда, упасако панчаннам орамбхагийанам самйожананам париккхайа опапатико таттха париниббайи анаваттидхаммо тасма лока. Калимбо, ананда, упасако…пе…  никато, ананда, упасако…  катиссахо, ананда, упасако…  туттхо, ананда, упасако…  сантуттхо, ананда, упасако…  бхаддо, ананда, упасако…  субхаддо, ананда, упасако панчаннам орамбхагийанам самйожананам париккхайа опапатико таттха париниббайи анаваттидхаммо тасма лока. Паропаннасам, ананда, натике упасака каланката, панчаннам орамбхагийанам самйожананам париккхайа опапатика таттха париниббайино анаваттидхамма тасма лока. Садхика навути, ананда, натике упасака каланката тиннам самйожананам париккхайа рагадосамоханам танутта сакадагамино сакидева имам локам агантва дуккхассантам кариссанти. Сатирекани, ананда, панчасатани натике упасака каланката, тиннам самйожананам париккхайа сотапанна авинипатадхамма нийата самбодхипарайана.

## Дхаммадасадхаммапарийайа

Аначчхарийам кхо панетам, ананда, йам мануссабхуто калам кареййа. Тасмимйева каланкате татхагатам упасанкамитва етаматтхам пуччхиссатха, вихеса хеса, ананда, татхагатасса. Тасматихананда, дхаммадасам нама дхаммапарийайам десессами, йена саманнагато арийасавако аканкхамано аттанава аттанам бйакареййа—  ‘кхинанирайомхи кхинатираччханайони кхинапеттивисайо кхинапайадуггативинипато, сотапаннохамасми авинипатадхаммо нийато самбодхипарайано’ти.

Катамо ча со, ананда, дхаммадасо дхаммапарийайо, йена саманнагато арийасавако аканкхамано аттанава аттанам бйакареййа—  ‘кхинанирайомхи кхинатираччханайони кхинапеттивисайо кхинапайадуггативинипато, сотапаннохамасми авинипатадхаммо нийато самбодхипарайано’ти?

Идхананда, арийасавако буддхе авеччаппасадена саманнагато хоти—  ‘итипи со бхагава арахам саммасамбуддхо вижжачаранасампанно сугато локавиду ануттаро пурисадаммасаратхи саттха девамануссанам буддхо бхагава’ти.

Дхамме авеччаппасадена саманнагато хоти—  ‘сваккхато бхагавата дхаммо сандиттхико акалико ехипассико опанеййико паччаттам ведитаббо виннухи’ти.

Самгхе авеччаппасадена саманнагато хоти—  ‘суппатипанно бхагавато савакасамгхо, ужуппатипанно бхагавато савакасамгхо, найаппатипанно бхагавато савакасамгхо, самичиппатипанно бхагавато савакасамгхо йадидам чаттари пурисайугани аттха пурисапуггала, еса бхагавато савакасамгхо ахунеййо пахунеййо даккхинеййо анжаликаранийо ануттарам пуннаккхеттам локасса’ти.

Арийакантехи силехи саманнагато хоти акхандехи аччхиддехи асабалехи акаммасехи бхужиссехи виннупасаттхехи апараматтхехи самадхисамваттаникехи.

Айам кхо со, ананда, дхаммадасо дхаммапарийайо, йена саманнагато арийасавако аканкхамано аттанава аттанам бйакареййа—  ‘кхинанирайомхи кхинатираччханайони кхинапеттивисайо кхинапайадуггативинипато, сотапаннохамасми авинипатадхаммо нийато самбодхипарайано’”ти.

Татрапи судам бхагава натике вихаранто гинжакавасатхе етадева бахулам бхиккхунам дхаммим катхам кароти—  “Ити силам ити самадхи ити панна. Силапарибхавито самадхи махаппхало хоти маханисамсо. Самадхипарибхавита панна махаппхала хоти маханисамса. Паннапарибхавитам читтам саммадева асавехи вимуччати, сеййатхидам—  камасава, бхавасава, авижжасава”ти.

( )

Атха кхо бхагава натике йатхабхирантам вихаритва айасмантам анандам амантеси—  “айамананда, йена весали тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена весали тадавасари. Татра судам бхагава весалийам вихарати амбапаливане. Татра кхо бхагава бхиккху амантеси— 

“Сато, бхиккхаве, бхиккху вихареййа сампажано, айам во амхакам анусасани. Катханча, бхиккхаве, бхиккху сато хоти? Идха, бхиккхаве, бхиккху кайе кайанупасси вихарати атапи сампажано сатима винеййа локе абхижжхадоманассам. Веданасу ведананупасси…пе…  читте читтанупасси…пе…  дхаммесу дхамманупасси вихарати атапи сампажано сатима винеййа локе абхижжхадоманассам. Евам кхо, бхиккхаве, бхиккху сато хоти.

Катханча, бхиккхаве, бхиккху сампажано хоти? Идха, бхиккхаве, бхиккху абхикканте патикканте сампажанакари хоти, алоките вилоките сампажанакари хоти, саминжите пасарите сампажанакари хоти, сангхатипаттачиварадхаране сампажанакари хоти, асите пите кхайите сайите сампажанакари хоти, уччарапассавакамме сампажанакари хоти, гате тхите нисинне сутте жагарите бхасите тунхибхаве сампажанакари хоти. Евам кхо, бхиккхаве, бхиккху сампажано хоти. Сато, бхиккхаве, бхиккху вихареййа сампажано, айам во амхакам анусасани”ти.

## Амбапалиганика

Ассоси кхо амбапали ганика—  “бхагава кира весалим ануппатто весалийам вихарати майхам амбаване”ти. Атха кхо амбапали ганика бхаддани бхаддани йанани йожапетва бхаддам бхаддам йанам абхирухитва бхаддехи бхаддехи йанехи весалийа ниййаси. Йена сако арамо тена пайаси. Йаватика йанасса бхуми, йанена гантва, йана паччорохитва паттикава йена бхагава тенупасанками; упасанкамитва бхагавантам абхивадетва екамантам нисиди. Екамантам нисиннам кхо амбапалим ганикам бхагава дхаммийа катхайа сандассеси самадапеси самуттежеси сампахамсеси. Атха кхо амбапали ганика бхагавата дхаммийа катхайа сандассита самадапита самуттежита сампахамсита бхагавантам етадавоча—  “адхивасету ме, бханте, бхагава сватанайа бхаттам саддхим бхиккхусамгхена”ти. Адхивасеси бхагава тунхибхавена. Атха кхо амбапали ганика бхагавато адхивасанам видитва уттхайасана бхагавантам абхивадетва падаккхинам катва пакками.

Ассосум кхо весалика личчхави—  “бхагава кира весалим ануппатто весалийам вихарати амбапаливане”ти. Атха кхо те личчхави бхаддани бхаддани йанани йожапетва бхаддам бхаддам йанам абхирухитва бхаддехи бхаддехи йанехи весалийа ниййимсу. Татра екачче личчхави нила хонти нилаванна нилаваттха нилаланкара, екачче личчхави пита хонти питаванна питаваттха питаланкара, екачче личчхави лохита хонти лохитаванна лохитаваттха лохиталанкара, екачче личчхави одата хонти одатаванна одатаваттха одаталанкара. Атха кхо амбапали ганика дахаранам дахаранам личчхавинам аккхена аккхам чаккена чаккам йугена йугам пативаттеси. Атха кхо те личчхави амбапалим ганикам етадавочум—  “ким, же амбапали, дахаранам дахаранам личчхавинам аккхена аккхам чаккена чаккам йугена йугам пативаттеси”ти? “Татха хи пана ме, аййапутта, бхагава нимантито сватанайа бхаттам саддхим бхиккхусамгхена”ти. “Дехи, же амбапали, етам бхаттам сатасахассена”ти. “Сачепи ме, аййапутта, весалим сахарам дассатха, евамахам там бхаттам на дассами”ти. Атха кхо те личчхави ангулим пхотесум—  “житамха вата бхо амбакайа, житамха вата бхо амбакайа”ти.

Атха кхо те личчхави йена амбапаливанам тена пайимсу. Аддаса кхо бхагава те личчхави дуратова агаччханте. Дисвана бхиккху амантеси—  “йесам, бхиккхаве, бхиккхунам дева таватимса адиттхапубба, олокетха, бхиккхаве, личчхавипарисам; апалокетха, бхиккхаве, личчхавипарисам; упасамхаратха, бхиккхаве, личчхавипарисам—  таватимсасадисан”ти. Атха кхо те личчхави йаватика йанасса бхуми, йанена гантва, йана паччорохитва паттикава йена бхагава тенупасанкамимсу; упасанкамитва бхагавантам абхивадетва екамантам нисидимсу. Екамантам нисинне кхо те личчхави бхагава дхаммийа катхайа сандассеси самадапеси самуттежеси сампахамсеси. Атха кхо те личчхави бхагавата дхаммийа катхайа сандассита самадапита самуттежита сампахамсита бхагавантам етадавочум—  “адхивасету но, бханте, бхагава сватанайа бхаттам саддхим бхиккхусамгхена”ти. Атха кхо бхагава те личчхави етадавоча—  “адхивуттхам кхо ме, личчхави, сватанайа амбапалийа ганикайа бхаттан”ти. Атха кхо те личчхави ангулим пхотесум—  “житамха вата бхо амбакайа, житамха вата бхо амбакайа”ти. Атха кхо те личчхави бхагавато бхаситам абхинандитва анумодитва уттхайасана бхагавантам абхивадетва падаккхинам катва паккамимсу.

Атха кхо амбапали ганика тасса раттийа аччайена саке араме панитам кхаданийам бхожанийам патийадапетва бхагавато калам арочапеси—  “кало, бханте, ниттхитам бхаттан”ти. Атха кхо бхагава пуббанхасамайам нивасетва паттачиварамадайа саддхим бхиккхусамгхена йена амбапалийа ганикайа нивесанам тенупасанками; упасанкамитва паннатте асане нисиди. Атха кхо амбапали ганика буддхаппамукхам бхиккхусамгхам панитена кхаданийена бхожанийена сахаттха сантаппеси сампавареси. Атха кхо амбапали ганика бхагавантам бхуттавим онитапаттапаним аннатарам ничам асанам гахетва екамантам нисиди. Екамантам нисинна кхо амбапали ганика бхагавантам етадавоча—  “имахам, бханте, арамам буддхаппамукхасса бхиккхусамгхасса дамми”ти. Патиггахеси бхагава арамам. Атха кхо бхагава амбапалим ганикам дхаммийа катхайа сандассетва самадапетва самуттежетва сампахамсетва уттхайасана пакками.

Татрапи судам бхагава весалийам вихаранто амбапаливане етадева бахулам бхиккхунам дхаммим катхам кароти—  “ити силам, ити самадхи, ити панна. Силапарибхавито самадхи махаппхало хоти маханисамсо. Самадхипарибхавита панна махаппхала хоти маханисамса. Паннапарибхавитам читтам саммадева асавехи вимуччати, сеййатхидам—  камасава, бхавасава, авижжасава”ти.

## Велувагамавассупагамана

Атха кхо бхагава амбапаливане йатхабхирантам вихаритва айасмантам анандам амантеси—  “айамананда, йена велувагамако тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена велувагамако тадавасари. Татра судам бхагава велувагамаке вихарати. Татра кхо бхагава бхиккху амантеси—  “етха тумхе, бхиккхаве, саманта весалим йатхамиттам йатхасандиттхам йатхасамбхаттам вассам упетха. Ахам пана идхева велувагамаке вассам упагаччхами”ти. “Евам, бханте”ти кхо те бхиккху бхагавато патиссутва саманта весалим йатхамиттам йатхасандиттхам йатхасамбхаттам вассам упагаччхимсу. Бхагава пана таттхева велувагамаке вассам упагаччхи.

Атха кхо бхагавато вассупагатасса кхаро абадхо уппажжи, балха ведана ваттанти маранантика. Та судам бхагава сато сампажано адхивасеси авиханнамано. Атха кхо бхагавато етадахоси—  “на кхо метам патирупам, йвахам анамантетва упаттхаке анапалокетва бхиккхусамгхам париниббайеййам. Йаннунахам имам абадхам вирийена патипанаметва живитасанкхарам адхиттхайа вихареййан”ти. Атха кхо бхагава там абадхам вирийена патипанаметва живитасанкхарам адхиттхайа вихаси. Атха кхо бхагавато со абадхо патиппассамбхи. Атха кхо бхагава гилана вуттхито ачиравуттхито геланна вихара никкхамма вихарапаччхайайам паннатте асане нисиди. Атха кхо айасма анандо йена бхагава тенупасанками; упасанкамитва бхагавантам абхивадетва екамантам нисиди. Екамантам нисинно кхо айасма анандо бхагавантам етадавоча—  “диттхо ме, бханте, бхагавато пхасу; диттхам ме, бханте, бхагавато кхаманийам, апи ча ме, бханте, мадхуракажато вийа кайо. Дисапи ме на паккхайанти; дхаммапи мам на патибханти бхагавато геланнена, апи ча ме, бханте, ахоси качидева ассасаматта—  ‘на тава бхагава париниббайиссати, на йава бхагава бхиккхусамгхам араббха кинчидева удахарати’”ти.

“Ким панананда, бхиккхусамгхо майи паччасисати? Десито, ананда, майа дхаммо анантарам абахирам каритва. Наттхананда, татхагатасса дхаммесу ачарийамуттхи. Йасса нуна, ананда, евамасса—  ‘ахам бхиккхусамгхам парихариссами’ти ва ‘мамуддесико бхиккхусамгхо’ти ва, со нуна, ананда, бхиккхусамгхам араббха кинчидева удахареййа. Татхагатасса кхо, ананда, на евам хоти—  ‘ахам бхиккхусамгхам парихариссами’ти ва ‘мамуддесико бхиккхусамгхо’ти ва. Саким, ананда, татхагато бхиккхусамгхам араббха кинчидева удахариссати. Ахам кхо панананда, етарахи жинно вуддхо махаллако аддхагато вайо ануппатто. Аситико ме вайо ваттати. Сеййатхапи, ананда, жажжарасакатам ветхамиссакена йапети; евамева кхо, ананда, ветхамиссакена манне татхагатасса кайо йапети. Йасмим, ананда, самайе татхагато саббанимиттанам аманасикара екаччанам ведананам ниродха анимиттам четосамадхим упасампажжа вихарати, пхасутаро, ананда, тасмим самайе татхагатасса кайо хоти. Тасматихананда, аттадипа вихаратха аттасарана ананнасарана, дхаммадипа дхаммасарана ананнасарана. Катханчананда, бхиккху аттадипо вихарати аттасарано ананнасарано, дхаммадипо дхаммасарано ананнасарано? Идхананда, бхиккху кайе кайанупасси вихарати атапи сампажано сатима, винеййа локе абхижжхадоманассам. Веданасу…пе…  читте…пе…  дхаммесу дхамманупасси вихарати атапи сампажано сатима, винеййа локе абхижжхадоманассам. Евам кхо, ананда, бхиккху аттадипо вихарати аттасарано ананнасарано, дхаммадипо дхаммасарано ананнасарано. Йе хи кечи, ананда, етарахи ва мама ва аччайена аттадипа вихариссанти аттасарана ананнасарана, дхаммадипа дхаммасарана ананнасарана, таматагге ме те, ананда, бхиккху бхависсанти йе кечи сиккхакама”ти.

Дутийабханаваро.

## Нимиттобхасакатха

Атха кхо бхагава пуббанхасамайам нивасетва паттачиварамадайа весалим пиндайа пависи. Весалийам пиндайа чаритва паччхабхаттам пиндапатапатикканто айасмантам анандам амантеси—  “ганхахи, ананда, нисиданам, йена чапалам четийам тенупасанкамиссама дива вихарайа”ти. “Евам, бханте”ти кхо айасма анандо бхагавато патиссутва нисиданам адайа бхагавантам питтхито питтхито анубандхи. Атха кхо бхагава йена чапалам четийам тенупасанками; упасанкамитва паннатте асане нисиди. Айасмапи кхо анандо бхагавантам абхивадетва екамантам нисиди.

Екамантам нисиннам кхо айасмантам анандам бхагава етадавоча—  “раманийа, ананда, весали, раманийам уденам четийам, раманийам готамакам четийам, раманийам саттамбам четийам, раманийам бахупуттам четийам, раманийам сарандадам четийам, раманийам чапалам четийам. Йасса кассачи, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано каппам ва титтхеййа каппавасесам ва. Татхагатасса кхо, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано, ананда, татхагато каппам ва титтхеййа каппавасесам ва”ти. Евампи кхо айасма анандо бхагавата оларике нимитте кайирамане оларике обхасе кайирамане насаккхи пативижжхитум; на бхагавантам йачи—  “титтхату, бханте, бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан”ти, йатха там марена парийуттхитачитто.

Дутийампи кхо бхагава…пе…  татийампи кхо бхагава айасмантам анандам амантеси—  “раманийа, ананда, весали, раманийам уденам четийам, раманийам готамакам четийам, раманийам саттамбам четийам, раманийам бахупуттам четийам, раманийам сарандадам четийам, раманийам чапалам четийам. Йасса кассачи, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано каппам ва титтхеййа каппавасесам ва. Татхагатасса кхо, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано, ананда, татхагато каппам ва титтхеййа каппавасесам ва”ти. Евампи кхо айасма анандо бхагавата оларике нимитте кайирамане оларике обхасе кайирамане насаккхи пативижжхитум; на бхагавантам йачи—  “титтхату, бханте, бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан”ти, йатха там марена парийуттхитачитто. Атха кхо бхагава айасмантам анандам амантеси—  “гаччха твам, ананда, йассадани калам маннаси”ти. “Евам, бханте”ти кхо айасма анандо бхагавато патиссутва уттхайасана бхагавантам абхивадетва падаккхинам катва авидуре аннатарасмим руккхамуле нисиди.

## Марайачанакатха

Атха кхо маро папима ачирапакканте айасманте ананде йена бхагава тенупасанками; упасанкамитва екамантам аттхаси. Екамантам тхито кхо маро папима бхагавантам етадавоча—  “париниббату дани, бханте, бхагава, париниббату сугато, париниббанакало дани, бханте, бхагавато. Бхасита кхо панеса, бханте, бхагавата вача—  ‘на тавахам, папима, париниббайиссами, йава ме бхиккху на савака бхависсанти вийатта винита висарада бахуссута дхаммадхара дхамманудхаммаппатипанна самичиппатипанна анудхаммачарино, сакам ачарийакам уггахетва ачиккхиссанти десессанти паннапессанти паттхапессанти вивариссанти вибхажиссанти уттаникариссанти, уппаннам параппавадам сахадхаммена суниггахитам ниггахетва саппатихарийам дхаммам десессанти’ти. Етарахи кхо пана, бханте, бхиккху бхагавато савака вийатта винита висарада бахуссута дхаммадхара дхамманудхаммаппатипанна самичиппатипанна анудхаммачарино, сакам ачарийакам уггахетва ачиккханти десенти паннапенти паттхапенти виваранти вибхажанти уттаникаронти, уппаннам параппавадам сахадхаммена суниггахитам ниггахетва саппатихарийам дхаммам десенти. Париниббату дани, бханте, бхагава, париниббату сугато, париниббанакало дани, бханте, бхагавато.

Бхасита кхо панеса, бханте, бхагавата вача—  ‘на тавахам, папима, париниббайиссами, йава ме бхиккхунийо на савика бхависсанти вийатта винита висарада бахуссута дхаммадхара дхамманудхаммаппатипанна самичиппатипанна анудхаммачаринийо, сакам ачарийакам уггахетва ачиккхиссанти десессанти паннапессанти паттхапессанти вивариссанти вибхажиссанти уттаникариссанти, уппаннам параппавадам сахадхаммена суниггахитам ниггахетва саппатихарийам дхаммам десессанти’ти. Етарахи кхо пана, бханте, бхиккхунийо бхагавато савика вийатта винита висарада бахуссута дхаммадхара дхамманудхаммаппатипанна самичиппатипанна анудхаммачаринийо, сакам ачарийакам уггахетва ачиккханти десенти паннапенти паттхапенти виваранти вибхажанти уттаникаронти, уппаннам параппавадам сахадхаммена суниггахитам ниггахетва саппатихарийам дхаммам десенти. Париниббату дани, бханте, бхагава, париниббату сугато, париниббанакало дани, бханте, бхагавато.

Бхасита кхо панеса, бханте, бхагавата вача—  ‘на тавахам, папима, париниббайиссами, йава ме упасака на савака бхависсанти вийатта винита висарада бахуссута дхаммадхара дхамманудхаммаппатипанна самичиппатипанна анудхаммачарино, сакам ачарийакам уггахетва ачиккхиссанти десессанти паннапессанти паттхапессанти вивариссанти вибхажиссанти уттаникариссанти, уппаннам параппавадам сахадхаммена суниггахитам ниггахетва саппатихарийам дхаммам десессанти’ти. Етарахи кхо пана, бханте, упасака бхагавато савака вийатта винита висарада бахуссута дхаммадхара дхамманудхаммаппатипанна самичиппатипанна анудхаммачарино, сакам ачарийакам уггахетва ачиккханти десенти паннапенти паттхапенти виваранти вибхажанти уттаникаронти, уппаннам параппавадам сахадхаммена суниггахитам ниггахетва саппатихарийам дхаммам десенти. Париниббату дани, бханте, бхагава, париниббату сугато, париниббанакало дани, бханте, бхагавато.

Бхасита кхо панеса, бханте, бхагавата вача—  ‘на тавахам, папима, париниббайиссами, йава ме упасика на савика бхависсанти вийатта винита висарада бахуссута дхаммадхара дхамманудхаммаппатипанна самичиппатипанна анудхаммачаринийо, сакам ачарийакам уггахетва ачиккхиссанти десессанти паннапессанти паттхапессанти вивариссанти вибхажиссанти уттаникариссанти, уппаннам параппавадам сахадхаммена суниггахитам ниггахетва саппатихарийам дхаммам десессанти’ти. Етарахи кхо пана, бханте, упасика бхагавато савика вийатта винита висарада бахуссута дхаммадхара дхамманудхаммаппатипанна самичиппатипанна анудхаммачаринийо, сакам ачарийакам уггахетва ачиккханти десенти паннапенти паттхапенти виваранти вибхажанти уттаникаронти, уппаннам параппавадам сахадхаммена суниггахитам ниггахетва саппатихарийам дхаммам десенти. Париниббату дани, бханте, бхагава, париниббату сугато, париниббанакало дани, бханте, бхагавато.

Бхасита кхо панеса, бханте, бхагавата вача—  ‘на тавахам, папима, париниббайиссами, йава ме идам брахмачарийам на иддханчева бхависсати пхитанча виттхарикам бахужаннам путхубхутам йава девамануссехи суппакаситан’ти. Етарахи кхо пана, бханте, бхагавато брахмачарийам иддханчева пхитанча виттхарикам бахужаннам путхубхутам, йава девамануссехи суппакаситам. Париниббату дани, бханте, бхагава, париниббату сугато, париниббанакало дани, бханте, бхагавато”ти.

Евам вутте, бхагава марам папимантам етадавоча—  “аппоссукко твам, папима, хохи, на чирам татхагатасса париниббанам бхависсати. Ито тиннам масанам аччайена татхагато париниббайиссати”ти.

## Айусанкхараоссажжана

Атха кхо бхагава чапале четийе сато сампажано айусанкхарам оссажи. Оссаттхе ча бхагавата айусанкхаре махабхумичало ахоси бхимсанако саломахамсо, девадундубхийо ча пхалимсу. Атха кхо бхагава етаматтхам видитва тайам велайам имам уданам уданеси— 

“Туламатуланча самбхавам,

Бхавасанкхарамавассажи муни;

Ажжхаттарато самахито,

Абхинди кавачамиваттасамбхаван”ти.

## Махабхумичалахету

Атха кхо айасмато анандасса етадахоси—  “аччхарийам вата бхо, аббхутам вата бхо, маха ватайам бхумичало; сумаха ватайам бхумичало бхимсанако саломахамсо; девадундубхийо ча пхалимсу. Ко ну кхо хету ко паччайо махато бхумичаласса патубхавайа”ти?

Атха кхо айасма анандо йена бхагава тенупасанками, упасанкамитва бхагавантам абхивадетва екамантам нисиди, екамантам нисинно кхо айасма анандо бхагавантам етадавоча—  “аччхарийам, бханте, аббхутам, бханте. Маха ватайам, бханте, бхумичало; сумаха ватайам, бханте, бхумичало бхимсанако саломахамсо; девадундубхийо ча пхалимсу. Ко ну кхо, бханте, хету ко паччайо махато бхумичаласса патубхавайа”ти?

“Аттха кхо име, ананда, хету, аттха паччайа махато бхумичаласса патубхавайа. Катаме аттха? Айам, ананда, махапатхави удаке патиттхита, удакам вате патиттхитам, вато акасаттхо. Хоти кхо со, ананда, самайо, йам махавата вайанти. Махавата вайанта удакам кампенти. Удакам кампитам патхавим кампети. Айам патхамо хету патхамо паччайо махато бхумичаласса патубхавайа.

Пуна чапарам, ананда, самано ва хоти брахмано ва иддхима четовасиппатто, дево ва махиддхико маханубхаво, тасса паритта патхависанна бхавита хоти, аппамана апосанна. Со имам патхавим кампети санкампети сампакампети сампаведхети. Айам дутийо хету дутийо паччайо махато бхумичаласса патубхавайа.

Пуна чапарам, ананда, йада бодхисатто туситакайа чавитва сато сампажано матукуччхим оккамати, тадайам патхави кампати санкампати сампакампати сампаведхати. Айам татийо хету татийо паччайо махато бхумичаласса патубхавайа.

Пуна чапарам, ананда, йада бодхисатто сато сампажано матукуччхисма никкхамати, тадайам патхави кампати санкампати сампакампати сампаведхати. Айам чатуттхо хету чатуттхо паччайо махато бхумичаласса патубхавайа.

Пуна чапарам, ананда, йада татхагато ануттарам саммасамбодхим абхисамбужжхати, тадайам патхави кампати санкампати сампакампати сампаведхати. Айам панчамо хету панчамо паччайо махато бхумичаласса патубхавайа.

Пуна чапарам, ананда, йада татхагато ануттарам дхаммачаккам паваттети, тадайам патхави кампати санкампати сампакампати сампаведхати. Айам чхаттхо хету чхаттхо паччайо махато бхумичаласса патубхавайа.

Пуна чапарам, ананда, йада татхагато сато сампажано айусанкхарам оссажжати, тадайам патхави кампати санкампати сампакампати сампаведхати. Айам саттамо хету саттамо паччайо махато бхумичаласса патубхавайа.

Пуна чапарам, ананда, йада татхагато анупадисесайа ниббанадхатуйа париниббайати, тадайам патхави кампати санкампати сампакампати сампаведхати. Айам аттхамо хету аттхамо паччайо махато бхумичаласса патубхавайа. Име кхо, ананда, аттха хету, аттха паччайа махато бхумичаласса патубхавайа.

## Аттхапариса

Аттха кхо има, ананда, париса. Катама аттха? Кхаттийапариса, брахманапариса, гахапатипариса, саманапариса, чатумахаражикапариса, таватимсапариса, марапариса, брахмапариса. Абхижанами кхо панахам, ананда, анекасатам кхаттийапарисам упасанкамита. Татрапи майа саннисиннапуббанчева саллапитапуббанча сакаччха ча самапажжитапубба. Таттха йадисако тесам ванно хоти, тадисако майхам ванно хоти. Йадисако тесам саро хоти, тадисако майхам саро хоти. Дхаммийа катхайа сандассеми самадапеми самуттежеми сампахамсеми. Бхасамананча мам на жананти—  ‘ко ну кхо айам бхасати дево ва мануссо ва’ти? Дхаммийа катхайа сандассетва самадапетва самуттежетва сампахамсетва антарадхайами. Антарахитанча мам на жананти—  ‘ко ну кхо айам антарахито дево ва мануссо ва’ти? Абхижанами кхо панахам, ананда, анекасатам брахманапарисам…пе…  гахапатипарисам…  саманапарисам…  чатумахаражикапарисам…  таватимсапарисам…  марапарисам…  брахмапарисам упасанкамита. Татрапи майа саннисиннапуббанчева саллапитапуббанча сакаччха ча самапажжитапубба. Таттха йадисако тесам ванно хоти, тадисако майхам ванно хоти. Йадисако тесам саро хоти, тадисако майхам саро хоти. Дхаммийа катхайа сандассеми самадапеми самуттежеми сампахамсеми. Бхасамананча мам на жананти—  ‘ко ну кхо айам бхасати дево ва мануссо ва’ти? Дхаммийа катхайа сандассетва самадапетва самуттежетва сампахамсетва антарадхайами. Антарахитанча мам на жананти—  ‘ко ну кхо айам антарахито дево ва мануссо ва’ти? Има кхо, ананда, аттха париса.

## Аттхаабхибхайатана

Аттха кхо имани, ананда, абхибхайатанани. Катамани аттха? Ажжхаттам рупасанни еко бахиддха рупани пассати париттани суваннадуббаннани. ‘Тани абхибхуййа жанами пассами’ти евамсанни хоти. Идам патхамам абхибхайатанам.

Ажжхаттам рупасанни еко бахиддха рупани пассати аппаманани суваннадуббаннани. ‘Тани абхибхуййа жанами пассами’ти евамсанни хоти. Идам дутийам абхибхайатанам.

Ажжхаттам арупасанни еко бахиддха рупани пассати париттани суваннадуббаннани. ‘Тани абхибхуййа жанами пассами’ти евамсанни хоти. Идам татийам абхибхайатанам.

Ажжхаттам арупасанни еко бахиддха рупани пассати аппаманани суваннадуббаннани. ‘Тани абхибхуййа жанами пассами’ти евамсанни хоти. Идам чатуттхам абхибхайатанам.

Ажжхаттам арупасанни еко бахиддха рупани пассати нилани нилаваннани ниланидассанани ниланибхасани. Сеййатхапи нама умапуппхам нилам нилаваннам ниланидассанам ниланибхасам. Сеййатха ва пана там ваттхам баранасеййакам убхатобхагавиматтхам нилам нилаваннам ниланидассанам ниланибхасам. Евамева ажжхаттам арупасанни еко бахиддха рупани пассати нилани нилаваннани ниланидассанани ниланибхасани. ‘Тани абхибхуййа жанами пассами’ти евамсанни хоти. Идам панчамам абхибхайатанам.

Ажжхаттам арупасанни еко бахиддха рупани пассати питани питаваннани питанидассанани питанибхасани. Сеййатхапи нама каникарапуппхам питам питаваннам питанидассанам питанибхасам. Сеййатха ва пана там ваттхам баранасеййакам убхатобхагавиматтхам питам питаваннам питанидассанам питанибхасам. Евамева ажжхаттам арупасанни еко бахиддха рупани пассати питани питаваннани питанидассанани питанибхасани. ‘Тани абхибхуййа жанами пассами’ти евамсанни хоти. Идам чхаттхам абхибхайатанам.

Ажжхаттам арупасанни еко бахиддха рупани пассати лохитакани лохитакаваннани лохитаканидассанани лохитаканибхасани. Сеййатхапи нама бандхуживакапуппхам лохитакам лохитакаваннам лохитаканидассанам лохитаканибхасам. Сеййатха ва пана там ваттхам баранасеййакам убхатобхагавиматтхам лохитакам лохитакаваннам лохитаканидассанам лохитаканибхасам. Евамева ажжхаттам арупасанни еко бахиддха рупани пассати лохитакани лохитакаваннани лохитаканидассанани лохитаканибхасани. ‘Тани абхибхуййа жанами пассами’ти евамсанни хоти. Идам саттамам абхибхайатанам.

Ажжхаттам арупасанни еко бахиддха рупани пассати одатани одатаваннани одатанидассанани одатанибхасани. Сеййатхапи нама осадхитарака одата одатаванна одатанидассана одатанибхаса. Сеййатха ва пана там ваттхам баранасеййакам убхатобхагавиматтхам одатам одатаваннам одатанидассанам одатанибхасам. Евамева ажжхаттам арупасанни еко бахиддха рупани пассати одатани одатаваннани одатанидассанани одатанибхасани. ‘Тани абхибхуййа жанами пассами’ти евамсанни хоти. Идам аттхамам абхибхайатанам. Имани кхо, ананда, аттха абхибхайатанани.

## Аттхавимоккха

Аттха кхо име, ананда, вимоккха. Катаме аттха? Рупи рупани пассати, айам патхамо вимоккхо. Ажжхаттам арупасанни бахиддха рупани пассати, айам дутийо вимоккхо. Субхантева адхимутто хоти, айам татийо вимоккхо. Саббасо рупасаннанам саматиккама патигхасаннанам аттхангама нанаттасаннанам аманасикара ‘ананто акасо’ти акасананчайатанам упасампажжа вихарати, айам чатуттхо вимоккхо. Саббасо акасананчайатанам саматиккамма ‘анантам виннанан’ти виннананчайатанам упасампажжа вихарати, айам панчамо вимоккхо. Саббасо виннананчайатанам саматиккамма ‘наттхи кинчи’ти акинчаннайатанам упасампажжа вихарати, айам чхаттхо вимоккхо. Саббасо акинчаннайатанам саматиккамма невасаннанасаннайатанам упасампажжа вихарати, айам саттамо вимоккхо. Саббасо невасаннанасаннайатанам саматиккамма саннаведайитаниродхам упасампажжа вихарати, айам аттхамо вимоккхо. Име кхо, ананда, аттха вимоккха.

( )

Екамидахам, ананда, самайам урувелайам вихарами нажжа неранжарайа тире ажапаланигродхе патхамабхисамбуддхо. Атха кхо, ананда, маро папима йенахам тенупасанками; упасанкамитва екамантам аттхаси. Екамантам тхито кхо, ананда, маро папима мам етадавоча—  ‘париниббату дани, бханте, бхагава; париниббату сугато, париниббанакало дани, бханте, бхагавато’ти. Евам вутте, ахам, ананда, марам папимантам етадавочам— 

‘На тавахам, папима, париниббайиссами, йава ме бхиккху на савака бхависсанти вийатта винита висарада бахуссута дхаммадхара дхамманудхаммаппатипанна самичиппатипанна анудхаммачарино, сакам ачарийакам уггахетва ачиккхиссанти десессанти паннапессанти паттхапессанти вивариссанти вибхажиссанти уттаникариссанти, уппаннам параппавадам сахадхаммена суниггахитам ниггахетва саппатихарийам дхаммам десессанти.

На тавахам, папима, париниббайиссами, йава ме бхиккхунийо на савика бхависсанти вийатта винита висарада бахуссута дхаммадхара дхамманудхаммаппатипанна самичиппатипанна анудхаммачаринийо, сакам ачарийакам уггахетва ачиккхиссанти десессанти паннапессанти паттхапессанти вивариссанти вибхажиссанти уттаникариссанти, уппаннам параппавадам сахадхаммена суниггахитам ниггахетва саппатихарийам дхаммам десессанти.

На тавахам, папима, париниббайиссами, йава ме упасака на савака бхависсанти вийатта винита висарада бахуссута дхаммадхара дхамманудхаммаппатипанна самичиппатипанна анудхаммачарино, сакам ачарийакам уггахетва ачиккхиссанти десессанти паннапессанти паттхапессанти вивариссанти вибхажиссанти уттаникариссанти, уппаннам параппавадам сахадхаммена суниггахитам ниггахетва саппатихарийам дхаммам десессанти.

На тавахам, папима, париниббайиссами, йава ме упасика на савика бхависсанти вийатта винита висарада бахуссута дхаммадхара дхамманудхаммаппатипанна самичиппатипанна анудхаммачаринийо, сакам ачарийакам уггахетва ачиккхиссанти десессанти паннапессанти паттхапессанти вивариссанти вибхажиссанти уттаникариссанти, уппаннам параппавадам сахадхаммена суниггахитам ниггахетва саппатихарийам дхаммам десессанти.

На тавахам, папима, париниббайиссами, йава ме идам брахмачарийам на иддханчева бхависсати пхитанча виттхарикам бахужаннам путхубхутам йава девамануссехи суппакаситан’ти.

Иданева кхо, ананда, ажжа чапале четийе маро папима йенахам тенупасанками; упасанкамитва екамантам аттхаси. Екамантам тхито кхо, ананда, маро папима мам етадавоча—  ‘париниббату дани, бханте, бхагава, париниббату сугато, париниббанакало дани, бханте, бхагавато. Бхасита кхо панеса, бханте, бхагавата вача—  “на тавахам, папима, париниббайиссами, йава ме бхиккху на савака бхависсанти…пе…  йава ме бхиккхунийо на савика бхависсанти…пе…  йава ме упасака на савака бхависсанти…пе…  йава ме упасика на савика бхависсанти…пе…  йава ме идам брахмачарийам на иддханчева бхависсати пхитанча виттхарикам бахужаннам путхубхутам, йава девамануссехи суппакаситан”ти. Етарахи кхо пана, бханте, бхагавато брахмачарийам иддханчева пхитанча виттхарикам бахужаннам путхубхутам, йава девамануссехи суппакаситам. Париниббату дани, бханте, бхагава, париниббату сугато, париниббанакало дани, бханте, бхагавато’ти.

Евам вутте, ахам, ананда, марам папимантам етадавочам—  ‘аппоссукко твам, папима, хохи, на чирам татхагатасса париниббанам бхависсати. Ито тиннам масанам аччайена татхагато париниббайиссати’ти. Иданева кхо, ананда, ажжа чапале четийе татхагатена сатена сампажанена айусанкхаро оссаттхо”ти.

## Анандайачанакатха

Евам вутте, айасма анандо бхагавантам етадавоча—  “титтхату, бханте, бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан”ти.

“Алам дани, ананда. Ма татхагатам йачи, акало дани, ананда, татхагатам йачанайа”ти. Дутийампи кхо айасма анандо…пе…  татийампи кхо айасма анандо бхагавантам етадавоча—  “титтхату, бханте, бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан”ти.

“Саддахаси твам, ананда, татхагатасса бодхин”ти? “Евам, бханте”. “Атха кинчарахи твам, ананда, татхагатам йавататийакам абхиниппилеси”ти? “Саммукха метам, бханте, бхагавато сутам саммукха патиггахитам—  ‘йасса кассачи, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано каппам ва титтхеййа каппавасесам ва. Татхагатасса кхо, ананда, чаттаро иддхипада бхавита бахуликата йаниката ваттхуката ануттхита паричита сусамараддха. Со аканкхамано, ананда, татхагато каппам ва титтхеййа каппавасесам ва’”ти. “Саддахаси твам, ананда”ти? “Евам, бханте”. “Тасматихананда, туйхеветам дуккатам, туйхеветам апараддхам, йам твам татхагатена евам оларике нимитте кайирамане оларике обхасе кайирамане насаккхи пативижжхитум, на татхагатам йачи—  ‘титтхату, бханте, бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан’ти. Саче твам, ананда, татхагатам йачеййаси, двева те вача татхагато патиккхипеййа, атха татийакам адхивасеййа. Тасматихананда, туйхеветам дуккатам, туйхеветам апараддхам.

Екамидахам, ананда, самайам ражагахе вихарами гижжхакуте паббате. Татрапи кхо тахам, ананда, амантесим—  ‘раманийам, ананда, ражагахам, раманийо, ананда, гижжхакуто паббато. Йасса кассачи, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано каппам ва титтхеййа каппавасесам ва. Татхагатасса кхо, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано, ананда, татхагато каппам ва титтхеййа каппавасесам ва’ти. Евампи кхо твам, ананда, татхагатена оларике нимитте кайирамане оларике обхасе кайирамане насаккхи пативижжхитум, на татхагатам йачи—  ‘титтхату, бханте, бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан’ти. Саче твам, ананда, татхагатам йачеййаси, двева те вача татхагато патиккхипеййа, атха татийакам адхивасеййа. Тасматихананда, туйхеветам дуккатам, туйхеветам апараддхам.

Екамидахам, ананда, самайам таттхева ражагахе вихарами готаманигродхе…пе…  таттхева ражагахе вихарами чорапапате…  таттхева ражагахе вихарами вебхарапассе саттапаннигухайам…  таттхева ражагахе вихарами исигилипассе каласилайам…  таттхева ражагахе вихарами ситаване саппасондикапаббхаре…  таттхева ражагахе вихарами таподараме…  таттхева ражагахе вихарами велуване каландаканивапе…  таттхева ражагахе вихарами живакамбаване…  таттхева ражагахе вихарами маддакуччхисмим мигадайе. Татрапи кхо тахам, ананда, амантесим—  ‘раманийам, ананда, ражагахам, раманийо гижжхакуто паббато, раманийо готаманигродхо, раманийо чорапапато, раманийа вебхарапассе саттапаннигуха, раманийа исигилипассе каласила, раманийо ситаване саппасондикапаббхаро, раманийо таподарамо, раманийо велуване каландаканивапо, раманийам живакамбаванам, раманийо маддакуччхисмим мигадайо. Йасса кассачи, ананда, чаттаро иддхипада бхавита бахуликата йаниката ваттхуката ануттхита паричита сусамараддха…пе…  аканкхамано, ананда, татхагато каппам ва титтхеййа каппавасесам ва’ти. Евампи кхо твам, ананда, татхагатена оларике нимитте кайирамане оларике обхасе кайирамане насаккхи пативижжхитум, на татхагатам йачи—  ‘титтхату, бханте, бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан’ти. Саче твам, ананда, татхагатам йачеййаси, двева те вача татхагато патиккхипеййа, атха татийакам адхивасеййа. Тасматихананда, туйхеветам дуккатам, туйхеветам апараддхам.

Екамидахам, ананда, самайам идхева весалийам вихарами удене четийе. Татрапи кхо тахам, ананда, амантесим—  ‘раманийа, ананда, весали, раманийам уденам четийам. Йасса кассачи, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано каппам ва титтхеййа каппавасесам ва. Татхагатасса кхо, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано, ананда, татхагато каппам ва титтхеййа каппавасесам ва’ти. Евампи кхо твам, ананда, татхагатена оларике нимитте кайирамане оларике обхасе кайирамане насаккхи пативижжхитум, на татхагатам йачи—  ‘титтхату, бханте, бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан’ти. Саче твам, ананда, татхагатам йачеййаси, двева те вача татхагато патиккхипеййа, атха татийакам адхивасеййа, тасматихананда, туйхеветам дуккатам, туйхеветам апараддхам.

Екамидахам, ананда, самайам идхева весалийам вихарами готамаке четийе…пе…  идхева весалийам вихарами саттамбе четийе…  идхева весалийам вихарами бахупутте четийе…  идхева весалийам вихарами сарандаде четийе…  иданева кхо тахам, ананда, ажжа чапале четийе амантесим—  ‘раманийа, ананда, весали, раманийам уденам четийам, раманийам готамакам четийам, раманийам саттамбам четийам, раманийам бахупуттам четийам, раманийам сарандадам четийам, раманийам чапалам четийам. Йасса кассачи, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано каппам ва титтхеййа каппавасесам ва. Татхагатасса кхо, ананда, чаттаро иддхипада бхавита бахуликата йаниката ваттхуката ануттхита паричита сусамараддха, со аканкхамано, ананда, татхагато каппам ва титтхеййа каппавасесам ва’ти. Евампи кхо твам, ананда, татхагатена оларике нимитте кайирамане оларике обхасе кайирамане насаккхи пативижжхитум, на татхагатам йачи—  ‘титтхату бхагава каппам, титтхату сугато каппам бахужанахитайа бахужанасукхайа локанукампайа аттхайа хитайа сукхайа девамануссанан’ти. Саче твам, ананда, татхагатам йачеййаси, двева те вача татхагато патиккхипеййа, атха татийакам адхивасеййа. Тасматихананда, туйхеветам дуккатам, туйхеветам апараддхам.

Нану етам, ананда, майа патикаччева аккхатам—  ‘саббехева пийехи манапехи нанабхаво винабхаво аннатхабхаво. Там кутеттха, ананда, лаббха, йам там жатам бхутам санкхатам палокадхаммам, там вата ма палужжити нетам тханам вижжати’. Йам кхо панетам, ананда, татхагатена чаттам вантам муттам пахинам патиниссаттхам оссаттхо айусанкхаро, екамсена вача бхасита—  ‘на чирам татхагатасса париниббанам бхависсати. Ито тиннам масанам аччайена татхагато париниббайиссати’ти. Танча татхагато живитахету пуна паччавамиссатити нетам тханам вижжати. Айамананда, йена махаванам кутагарасала тенупасанкамиссама”ти. “Евам, бханте”ти кхо айасма анандо бхагавато паччассоси.

Атха кхо бхагава айасмата анандена саддхим йена махаванам кутагарасала тенупасанками; упасанкамитва айасмантам анандам амантеси—  “гаччха твам, ананда, йаватика бхиккху весалим упаниссайа вихаранти, те саббе упаттханасалайам саннипатехи”ти. “Евам, бханте”ти кхо айасма анандо бхагавато патиссутва йаватика бхиккху весалим упаниссайа вихаранти, те саббе упаттханасалайам саннипатетва йена бхагава тенупасанками; упасанкамитва бхагавантам абхивадетва екамантам аттхаси. Екамантам тхито кхо айасма анандо бхагавантам етадавоча—  “саннипатито, бханте, бхиккхусамгхо, йассадани, бханте, бхагава калам маннати”ти.

( )

Атха кхо бхагава йенупаттханасала тенупасанками; упасанкамитва паннатте асане нисиди. Нисажжа кхо бхагава бхиккху амантеси—  “тасматиха, бхиккхаве, йе те майа дхамма абхинна десита, те во садхукам уггахетва асевитабба бхаветабба бахуликатабба, йатхайидам брахмачарийам аддханийам асса чираттхитикам, тадасса бахужанахитайа бахужанасукхайа локанукампайа аттхайа хитайа сукхайа девамануссанам. Катаме ча те, бхиккхаве, дхамма майа абхинна десита, йе во садхукам уггахетва асевитабба бхаветабба бахуликатабба, йатхайидам брахмачарийам аддханийам асса чираттхитикам, тадасса бахужанахитайа бахужанасукхайа локанукампайа аттхайа хитайа сукхайа девамануссанам. Сеййатхидам—  чаттаро сатипаттхана, чаттаро саммаппадхана, чаттаро иддхипада, панчиндрийани, панча балани, сатта божжханга, арийо аттхангико магго. Име кхо те, бхиккхаве, дхамма майа абхинна десита, йе во садхукам уггахетва асевитабба бхаветабба бахуликатабба, йатхайидам брахмачарийам аддханийам асса чираттхитикам, тадасса бахужанахитайа бахужанасукхайа локанукампайа аттхайа хитайа сукхайа девамануссанан”ти.

Атха кхо бхагава бхиккху амантеси—  “ханда дани, бхиккхаве, амантайами во, вайадхамма санкхара, аппамадена сампадетха. Начирам татхагатасса париниббанам бхависсати. Ито тиннам масанам аччайена татхагато париниббайиссати”ти. Идамавоча бхагава. Идам ватвана сугато атхапарам етадавоча саттха— 

“Парипакко вайо майхам,

париттам мама живитам;

Пахайа во гамиссами,

катам ме саранаматтано.

Аппаматта сатиманто,

сусила хотха бхиккхаво;

Сусамахитасанкаппа,

сачиттаманураккхатха.

Йо имасмим дхаммавинайе,

аппаматто вихассати;

Пахайа жатисамсарам,

дуккхассантам кариссати”ти.

Татийо бханаваро.

## Нагапалокита

Атха кхо бхагава пуббанхасамайам нивасетва паттачиварамадайа весалим пиндайа пависи. Весалийам пиндайа чаритва паччхабхаттам пиндапатапатикканто нагапалокитам весалим апалокетва айасмантам анандам амантеси—  “идам паччхимакам, ананда, татхагатасса весалийа дассанам бхависсати. Айамананда, йена бхандагамо тенупасанкамиссама”ти. “Евам, бханте”ти кхо айасма анандо бхагавато паччассоси.

Атха кхо бхагава махата бхиккхусамгхена саддхим йена бхандагамо тадавасари. Татра судам бхагава бхандагаме вихарати. Татра кхо бхагава бхиккху амантеси—  “чатуннам, бхиккхаве, дхамманам ананубодха аппативедха евамидам дигхамаддханам сандхавитам самсаритам маманчева тумхаканча. Катамесам чатуннам? Арийасса, бхиккхаве, силасса ананубодха аппативедха евамидам дигхамаддханам сандхавитам самсаритам маманчева тумхаканча. Арийасса, бхиккхаве, самадхисса ананубодха аппативедха евамидам дигхамаддханам сандхавитам самсаритам маманчева тумхаканча. Арийайа, бхиккхаве, паннайа ананубодха аппативедха евамидам дигхамаддханам сандхавитам самсаритам маманчева тумхаканча. Арийайа, бхиккхаве, вимуттийа ананубодха аппативедха евамидам дигхамаддханам сандхавитам самсаритам маманчева тумхаканча. Тайидам, бхиккхаве, арийам силам анубуддхам пативиддхам, арийо самадхи анубуддхо пативиддхо, арийа панна анубуддха пативиддха, арийа вимутти анубуддха пативиддха, уччхинна бхаватанха, кхина бхаванетти, наттхи дани пунаббхаво”ти. Идамавоча бхагава. Идам ватвана сугато атхапарам етадавоча саттха— 

“Силам самадхи панна ча,

вимутти ча ануттара;

Анубуддха име дхамма,

готамена йасассина.

Ити буддхо абхиннайа,

дхаммамаккхаси бхиккхунам;

Дуккхассантакаро саттха,

чаккхума париниббуто”ти.

Татрапи судам бхагава бхандагаме вихаранто етадева бахулам бхиккхунам дхаммим катхам кароти—  “ити силам, ити самадхи, ити панна. Силапарибхавито самадхи махаппхало хоти маханисамсо. Самадхипарибхавита панна махаппхала хоти маханисамса. Паннапарибхавитам читтам саммадева асавехи вимуччати, сеййатхидам—  камасава, бхавасава, авижжасава”ти.

## Чатумахападесакатха

Атха кхо бхагава бхандагаме йатхабхирантам вихаритва айасмантам анандам амантеси—  “айамананда, йена хаттхигамо, йена амбагамо, йена жамбугамо, йена бхоганагарам тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена бхоганагарам тадавасари. Татра судам бхагава бхоганагаре вихарати ананде четийе. Татра кхо бхагава бхиккху амантеси—  “чаттароме, бхиккхаве, махападесе десессами, там сунатха, садхукам манасикаротха, бхасиссами”ти. “Евам, бханте”ти кхо те бхиккху бхагавато паччассосум. Бхагава етадавоча— 

“Идха, бхиккхаве, бхиккху евам вадеййа—  ‘саммукха метам, авусо, бхагавато сутам саммукха патиггахитам, айам дхаммо айам винайо идам саттхусасанан’ти. Тасса, бхиккхаве, бхиккхуно бхаситам нева абхинандитаббам наппатиккоситаббам. Анабхинандитва аппатиккоситва тани падабйанжанани садхукам уггахетва сутте осаретаббани, винайе сандассетаббани. Тани че сутте осарийаманани винайе сандассийаманани на чева сутте осаранти, на ча винайе сандиссанти, ниттхаметтха гантаббам—  ‘аддха идам на чева тасса бхагавато вачанам; имасса ча бхиккхуно дуггахитан’ти. Ити хетам, бхиккхаве, чхаддеййатха. Тани че сутте осарийаманани винайе сандассийаманани сутте чева осаранти, винайе ча сандиссанти, ниттхаметтха гантаббам—  ‘аддха идам тасса бхагавато вачанам; имасса ча бхиккхуно суггахитан’ти. Идам, бхиккхаве, патхамам махападесам дхареййатха. (1)

Идха пана, бхиккхаве, бхиккху евам вадеййа—  ‘амукасмим нама авасе самгхо вихарати сатхеро сапамоккхо. Тасса ме самгхасса саммукха сутам саммукха патиггахитам, айам дхаммо айам винайо идам саттхусасанан’ти. Тасса, бхиккхаве, бхиккхуно бхаситам нева абхинандитаббам наппатиккоситаббам. Анабхинандитва аппатиккоситва тани падабйанжанани садхукам уггахетва сутте осаретаббани, винайе сандассетаббани. Тани че сутте осарийаманани винайе сандассийаманани на чева сутте осаранти, на ча винайе сандиссанти, ниттхаметтха гантаббам—  ‘аддха идам на чева тасса бхагавато вачанам; тасса ча самгхасса дуггахитан’ти. Итихетам, бхиккхаве, чхаддеййатха. Тани че сутте осарийаманани винайе сандассийаманани сутте чева осаранти, винайе ча сандиссанти, ниттхаметтха гантаббам—  ‘аддха идам тасса бхагавато вачанам; тасса ча самгхасса суггахитан’ти. Идам, бхиккхаве, дутийам махападесам дхареййатха. (2)

Идха пана, бхиккхаве, бхиккху евам вадеййа—  ‘амукасмим нама авасе самбахула тхера бхиккху вихаранти бахуссута агатагама дхаммадхара винайадхара матикадхара. Тесам ме тхеранам саммукха сутам саммукха патиггахитам—  айам дхаммо айам винайо идам саттхусасанан’ти. Тасса, бхиккхаве, бхиккхуно бхаситам нева абхинандитаббам…пе…  на ча винайе сандиссанти, ниттхаметтха гантаббам—  ‘аддха идам на чева тасса бхагавато вачанам; тесанча тхеранам дуггахитан’ти. Итихетам, бхиккхаве, чхаддеййатха. Тани че сутте осарийаманани…пе…  винайе ча сандиссанти, ниттхаметтха гантаббам—  ‘аддха идам тасса бхагавато вачанам; тесанча тхеранам суггахитан’ти. Идам, бхиккхаве, татийам махападесам дхареййатха. (3)

Идха пана, бхиккхаве, бхиккху евам вадеййа—  ‘амукасмим нама авасе еко тхеро бхиккху вихарати бахуссуто агатагамо дхаммадхаро винайадхаро матикадхаро. Тасса ме тхерасса саммукха сутам саммукха патиггахитам—  айам дхаммо айам винайо идам саттхусасанан’ти. Тасса, бхиккхаве, бхиккхуно бхаситам нева абхинандитаббам наппатиккоситаббам. Анабхинандитва аппатиккоситва тани падабйанжанани садхукам уггахетва сутте осаретаббани, винайе сандассетаббани. Тани че сутте осарийаманани винайе сандассийаманани на чева сутте осаранти, на ча винайе сандиссанти, ниттхаметтха гантаббам—  ‘аддха идам на чева тасса бхагавато вачанам; тасса ча тхерасса дуггахитан’ти. Итихетам, бхиккхаве, чхаддеййатха. Тани ча сутте осарийаманани винайе сандассийаманани сутте чева осаранти, винайе ча сандиссанти, ниттхаметтха гантаббам—  ‘аддха идам тасса бхагавато вачанам; тасса ча тхерасса суггахитан’ти. Идам, бхиккхаве, чатуттхам махападесам дхареййатха. (4) Име кхо, бхиккхаве, чаттаро махападесе дхареййатха”ти.

Татрапи судам бхагава бхоганагаре вихаранто ананде четийе етадева бахулам бхиккхунам дхаммим катхам кароти—  “ити силам, ити самадхи, ити панна. Силапарибхавито самадхи махаппхало хоти маханисамсо. Самадхипарибхавита панна махаппхала хоти маханисамса. Паннапарибхавитам читтам саммадева асавехи вимуччати, сеййатхидам—  камасава, бхавасава, авижжасава”ти.

## Каммарапуттачундаваттху

Атха кхо бхагава бхоганагаре йатхабхирантам вихаритва айасмантам анандам амантеси—  “айамананда, йена пава тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена пава тадавасари. Татра судам бхагава павайам вихарати чундасса каммарапуттасса амбаване. Ассоси кхо чундо каммарапутто—  “бхагава кира павам ануппатто, павайам вихарати майхам амбаване”ти. Атха кхо чундо каммарапутто йена бхагава тенупасанками; упасанкамитва бхагавантам абхивадетва екамантам нисиди. Екамантам нисиннам кхо чундам каммарапуттам бхагава дхаммийа катхайа сандассеси самадапеси самуттежеси сампахамсеси. Атха кхо чундо каммарапутто бхагавата дхаммийа катхайа сандассито самадапито самуттежито сампахамсито бхагавантам етадавоча—  “адхивасету ме, бханте, бхагава сватанайа бхаттам саддхим бхиккхусамгхена”ти. Адхивасеси бхагава тунхибхавена. Атха кхо чундо каммарапутто бхагавато адхивасанам видитва уттхайасана бхагавантам абхивадетва падаккхинам катва пакками.

Атха кхо чундо каммарапутто тасса раттийа аччайена саке нивесане панитам кхаданийам бхожанийам патийадапетва пахутанча сукарамаддавам бхагавато калам арочапеси—  “кало, бханте, ниттхитам бхаттан”ти. Атха кхо бхагава пуббанхасамайам нивасетва паттачиварамадайа саддхим бхиккхусамгхена йена чундасса каммарапуттасса нивесанам тенупасанками; упасанкамитва паннатте асане нисиди. Нисажжа кхо бхагава чундам каммарапуттам амантеси—  “йам те, чунда, сукарамаддавам патийаттам, тена мам паривиса. Йам пананнам кхаданийам бхожанийам патийаттам, тена бхиккхусамгхам паривиса”ти. “Евам, бханте”ти кхо чундо каммарапутто бхагавато патиссутва йам ахоси сукарамаддавам патийаттам, тена бхагавантам паривиси. Йам пананнам кхаданийам бхожанийам патийаттам, тена бхиккхусамгхам паривиси. Атха кхо бхагава чундам каммарапуттам амантеси—  “йам те, чунда, сукарамаддавам аваситтхам, там соббхе никханахи. Нахам там, чунда, пассами садеваке локе самараке сабрахмаке сассаманабрахманийа пажайа садевамануссайа, йасса там парибхуттам самма паринамам гаччхеййа аннатра татхагатасса”ти. “Евам, бханте”ти кхо чундо каммарапутто бхагавато патиссутва йам ахоси сукарамаддавам аваситтхам, там соббхе никханитва йена бхагава тенупасанками; упасанкамитва бхагавантам абхивадетва екамантам нисиди. Екамантам нисиннам кхо чундам каммарапуттам бхагава дхаммийа катхайа сандассетва самадапетва самуттежетва сампахамсетва уттхайасана пакками.

( )

Атха кхо бхагавато чундасса каммарапуттасса бхаттам бхуттависса кхаро абадхо уппажжи, лохитапаккхандика пабалха ведана ваттанти маранантика. Та судам бхагава сато сампажано адхивасеси авиханнамано. Атха кхо бхагава айасмантам анандам амантеси—  “айамананда, йена кусинара тенупасанкамиссама”ти. “Евам, бханте”ти кхо айасма анандо бхагавато паччассоси.

Чундасса бхаттам бхунжитва,

каммарассати ме сутам;

Абадхам сампхуси дхиро,

пабалхам маранантикам.

Бхуттасса ча сукарамаддавена,

Бйадхиппабалхо удапади саттхуно;

Виречамано бхагава авоча,

“Гаччхамахам кусинарам нагаран”ти.

## Панийахарана

Атха кхо бхагава магга оккамма йена аннатарам руккхамулам тенупасанками; упасанкамитва айасмантам анандам амантеси—  “ингха ме твам, ананда, чатуггунам сангхатим паннапехи, килантосми, ананда, нисидиссами”ти. “Евам, бханте”ти кхо айасма анандо бхагавато патиссутва чатуггунам сангхатим паннапеси. Нисиди бхагава паннатте асане. Нисажжа кхо бхагава айасмантам анандам амантеси—  “ингха ме твам, ананда, панийам ахара, пипаситосми, ананда, пивиссами”ти. Евам вутте, айасма анандо бхагавантам етадавоча—  “идани, бханте, панчаматтани сакатасатани атиккантани, там чаккаччхиннам удакам париттам лулитам авилам сандати. Айам, бханте, какудха нади авидуре аччходака сатодака ситодака сетодака суппатиттха раманийа. Еттха бхагава панийанча пивиссати, гаттани ча сити кариссати”ти.

Дутийампи кхо бхагава айасмантам анандам амантеси—  “ингха ме твам, ананда, панийам ахара, пипаситосми, ананда, пивиссами”ти. Дутийампи кхо айасма анандо бхагавантам етадавоча—  “идани, бханте, панчаматтани сакатасатани атиккантани, там чаккаччхиннам удакам париттам лулитам авилам сандати. Айам, бханте, какудха нади авидуре аччходака сатодака ситодака сетодака суппатиттха раманийа. Еттха бхагава панийанча пивиссати, гаттани ча ситикариссати”ти.

Татийампи кхо бхагава айасмантам анандам амантеси—  “ингха ме твам, ананда, панийам ахара, пипаситосми, ананда, пивиссами”ти. “Евам, бханте”ти кхо айасма анандо бхагавато патиссутва паттам гахетва йена са надика тенупасанками. Атха кхо са надика чаккаччхинна паритта лулита авила сандамана, айасманте ананде упасанкаманте аччха виппасанна анавила сандиттха. Атха кхо айасмато анандасса етадахоси—  “аччхарийам вата бхо, аббхутам вата бхо, татхагатасса махиддхиката маханубхавата. Айанхи са надика чаккаччхинна паритта лулита авила сандамана майи упасанкаманте аччха виппасанна анавила сандати”ти. Паттена панийам адайа йена бхагава тенупасанками; упасанкамитва бхагавантам етадавоча—  “аччхарийам, бханте, аббхутам, бханте, татхагатасса махиддхиката маханубхавата. Идани са бханте надика чаккаччхинна паритта лулита авила сандамана майи упасанкаманте аччха виппасанна анавила сандиттха. Пивату бхагава панийам пивату сугато панийан”ти. Атха кхо бхагава панийам апайи.

## Пуккусамаллапуттаваттху

Тена кхо пана самайена пуккусо маллапутто аларасса каламасса савако кусинарайа павам аддханамаггаппатипанно хоти. Аддаса кхо пуккусо маллапутто бхагавантам аннатарасмим руккхамуле нисиннам. Дисва йена бхагава тенупасанками; упасанкамитва бхагавантам абхивадетва екамантам нисиди. Екамантам нисинно кхо пуккусо маллапутто бхагавантам етадавоча—  “аччхарийам, бханте, аббхутам, бханте, сантена вата, бханте, паббажита вихарена вихаранти. Бхутапуббам, бханте, аларо каламо аддханамаггаппатипанно магга оккамма авидуре аннатарасмим руккхамуле дивавихарам нисиди. Атха кхо, бханте, панчаматтани сакатасатани аларам каламам ниссайа ниссайа атиккамимсу. Атха кхо, бханте, аннатаро пурисо тасса сакатасаттхасса питтхито питтхито агаччханто йена аларо каламо тенупасанками; упасанкамитва аларам каламам етадавоча—  ‘апи, бханте, панчаматтани сакатасатани атиккантани аддаса’ти? ‘На кхо ахам, авусо, аддасан’ти. ‘Ким пана, бханте, саддам ассоси’ти? ‘На кхо ахам, авусо, саддам ассосин’ти. ‘Ким пана, бханте, сутто ахоси’ти? ‘На кхо ахам, авусо, сутто ахосин’ти. ‘Ким пана, бханте, санни ахоси’ти? ‘Евамавусо’ти. ‘Со твам, бханте, санни самано жагаро панчаматтани сакатасатани ниссайа ниссайа атиккантани нева аддаса, на пана саддам ассоси; апису те, бханте, сангхати ражена окинна’ти? ‘Евамавусо’ти. Атха кхо, бханте, тасса пурисасса етадахоси—  ‘аччхарийам вата бхо, аббхутам вата бхо, сантена вата бхо паббажита вихарена вихаранти. Йатра хи нама санни самано жагаро панчаматтани сакатасатани ниссайа ниссайа атиккантани нева даккхати, на пана саддам соссати’ти. Аларе каламе уларам пасадам паведетва пакками”ти.

“Там ким маннаси, пуккуса, катамам ну кхо дуккаратарам ва дурабхисамбхаватарам ва—  йо ва санни самано жагаро панчаматтани сакатасатани ниссайа ниссайа атиккантани нева пассеййа, на пана саддам сунеййа; йо ва санни самано жагаро деве вассанте деве галагалайанте вижжуллатасу ниччхарантису асанийа пхалантийа нева пассеййа, на пана саддам сунеййа”ти? “Кинхи, бханте, кариссанти панча ва сакатасатани чха ва сакатасатани сатта ва сакатасатани аттха ва сакатасатани нава ва сакатасатани, сакатасахассам ва сакатасатасахассам ва. Атха кхо етадева дуккаратаранчева дурабхисамбхаватаранча йо санни самано жагаро деве вассанте деве галагалайанте вижжуллатасу ниччхарантису асанийа пхалантийа нева пассеййа, на пана саддам сунеййа”ти.

“Екамидахам, пуккуса, самайам атумайам вихарами бхусагаре. Тена кхо пана самайена деве вассанте деве галагалайанте вижжуллатасу ниччхарантису асанийа пхалантийа авидуре бхусагарасса две кассака бхатаро хата чаттаро ча балибадда. Атха кхо, пуккуса, атумайа махажанакайо никкхамитва йена те две кассака бхатаро хата чаттаро ча балибадда тенупасанками. Тена кхо панахам, пуккуса, самайена бхусагара никкхамитва бхусагарадваре аббхокасе чанкамами. Атха кхо, пуккуса, аннатаро пурисо тамха махажанакайа йенахам тенупасанками; упасанкамитва мам абхивадетва екамантам аттхаси. Екамантам тхитам кхо ахам, пуккуса, там пурисам етадавочам—  ‘ким ну кхо есо, авусо, махажанакайо саннипатито’ти? ‘Идани, бханте, деве вассанте деве галагалайанте вижжуллатасу ниччхарантису асанийа пхалантийа две кассака бхатаро хата чаттаро ча балибадда. Еттхесо махажанакайо саннипатито. Твам пана, бханте, ква ахоси’ти? ‘Идхева кхо ахам, авусо, ахосин’ти. ‘Ким пана, бханте, аддаса’ти? ‘На кхо ахам, авусо, аддасан’ти. ‘Ким пана, бханте, саддам ассоси’ти? ‘На кхо ахам, авусо, саддам ассосин’ти. ‘Ким пана, бханте, сутто ахоси’ти? ‘На кхо ахам, авусо, сутто ахосин’ти. ‘Ким пана, бханте, санни ахоси’ти? ‘Евамавусо’ти. ‘Со твам, бханте, санни самано жагаро деве вассанте деве галагалайанте вижжуллатасу ниччхарантису асанийа пхалантийа нева аддаса, на пана саддам ассоси’ти? ‘Евамавусо’ти?

Атха кхо, пуккуса, тасса пурисасса етадахоси—  ‘аччхарийам вата бхо, аббхутам вата бхо, сантена вата бхо паббажита вихарена вихаранти. Йатра хи нама санни самано жагаро деве вассанте деве галагалайанте вижжуллатасу ниччхарантису асанийа пхалантийа нева даккхати, на пана саддам соссати’ти. Майи уларам пасадам паведетва мам абхивадетва падаккхинам катва пакками”ти.

Евам вутте, пуккусо маллапутто бхагавантам етадавоча—  “есахам, бханте, йо ме аларе каламе пасадо там махавате ва опхунами сигхасотайа ва надийа павахеми. Абхиккантам, бханте, абхиккантам, бханте. Сеййатхапи, бханте, никкужжитам ва уккужжеййа, патиччханнам ва вивареййа, мулхасса ва маггам ачиккхеййа, андхакаре ва телапажжотам дхареййа—  ‘чаккхуманто рупани даккханти’ти; евамевам бхагавата анекапарийайена дхаммо пакасито. Есахам, бханте, бхагавантам саранам гаччхами дхамманча бхиккхусамгханча. Упасакам мам бхагава дхарету ажжатагге панупетам саранам гатан”ти.

Атха кхо пуккусо маллапутто аннатарам пурисам амантеси—  “ингха ме твам, бхане, сингиваннам йугаматтхам дхаранийам ахара”ти. “Евам, бханте”ти кхо со пурисо пуккусасса маллапуттасса патиссутва там сингиваннам йугаматтхам дхаранийам ахари. Атха кхо пуккусо маллапутто там сингиваннам йугаматтхам дхаранийам бхагавато упанамеси—  “идам, бханте, сингиваннам йугаматтхам дхаранийам, там ме бхагава патигганхату анукампам упадайа”ти. “Тена хи, пуккуса, екена мам аччхадехи, екена анандан”ти. “Евам, бханте”ти кхо пуккусо маллапутто бхагавато патиссутва екена бхагавантам аччхадети, екена айасмантам анандам. Атха кхо бхагава пуккусам маллапуттам дхаммийа катхайа сандассеси самадапеси самуттежеси сампахамсеси. Атха кхо пуккусо маллапутто бхагавата дхаммийа катхайа сандассито самадапито самуттежито сампахамсито уттхайасана бхагавантам абхивадетва падаккхинам катва пакками.

Атха кхо айасма анандо ачирапакканте пуккусе маллапутте там сингиваннам йугаматтхам дхаранийам бхагавато кайам упанамеси. Там бхагавато кайам упанамитам хатаччикам вийа кхайати. Атха кхо айасма анандо бхагавантам етадавоча—  “аччхарийам, бханте, аббхутам, бханте, йава парисуддхо, бханте, татхагатасса чхавиванно парийодато. Идам, бханте, сингиваннам йугаматтхам дхаранийам бхагавато кайам упанамитам хатаччикам вийа кхайати”ти. “Еваметам, ананда, еваметам, ананда, двису калесу ативийа татхагатасса кайо парисуддхо хоти чхавиванно парийодато. Катамесу двису? Йанча, ананда, раттим татхагато ануттарам саммасамбодхим абхисамбужжхати, йанча раттим анупадисесайа ниббанадхатуйа париниббайати. Имесу кхо, ананда, двису калесу ативийа татхагатасса кайо парисуддхо хоти чхавиванно парийодато. Ажжа кхо панананда, раттийа паччхиме йаме кусинарайам упаваттане малланам салаване антарена йамакасаланам татхагатасса париниббанам бхависсати. Айамананда, йена какудха нади тенупасанкамиссама”ти. “Евам, бханте”ти кхо айасма анандо бхагавато паччассоси.

Сингиваннам йугаматтхам,

пуккусо абхихарайи;

Тена аччхадито саттха,

хемаванно асобхатхати.

( )

Атха кхо бхагава махата бхиккхусамгхена саддхим йена какудха нади тенупасанками; упасанкамитва какудхам надим ажжхогахетва нхатва ча пивитва ча паччуттаритва йена амбаванам тенупасанками. Упасанкамитва айасмантам чундакам амантеси—  “ингха ме твам, чундака, чатуггунам сангхатим паннапехи, килантосми, чундака, нипажжиссами”ти.

“Евам, бханте”ти кхо айасма чундако бхагавато патиссутва чатуггунам сангхатим паннапеси. Атха кхо бхагава даккхинена пассена сихасеййам каппеси паде падам аччадхайа сато сампажано уттханасаннам манасикаритва. Айасма пана чундако таттхева бхагавато пурато нисиди.

Гантвана буддхо надикам какудхам,

Аччходакам сатудакам виппасаннам;

Огахи саттха акилантарупо,

Татхагато аппатимо ча локе.

Нхатва ча пивитва чудатари саттха,

Пураккхато бхиккхуганасса мажжхе;

Ватта паватта бхагава идха дхамме,

Упагами амбаванам махеси.

Амантайи чундакам нама бхиккхум,

Чатуггунам сантхара ме нипажжам;

Со чодито бхавитаттена чундо,

Чатуггунам сантхари кхиппамева;

Нипажжи саттха акилантарупо,

Чундопи таттха памукхе нисидити.

Атха кхо бхагава айасмантам анандам амантеси—  “сийа кхо панананда, чундасса каммарапуттасса кочи виппатисарам уппадеййа—  ‘тасса те, авусо чунда, алабха тасса те дулладдхам, йасса те татхагато паччхимам пиндапатам парибхунжитва париниббуто’ти. Чундасса, ананда, каммарапуттасса евам виппатисаро пативинетаббо—  ‘тасса те, авусо чунда, лабха тасса те суладдхам, йасса те татхагато паччхимам пиндапатам парибхунжитва париниббуто. Саммукха метам, авусо чунда, бхагавато сутам саммукха патиггахитам—  двеме пиндапата самасамапхала самавипака, ативийа аннехи пиндапатехи махаппхалатара ча маханисамсатара ча. Катаме две? Йанча пиндапатам парибхунжитва татхагато ануттарам саммасамбодхим абхисамбужжхати, йанча пиндапатам парибхунжитва татхагато анупадисесайа ниббанадхатуйа париниббайати. Име две пиндапата самасамапхала самавипака, ативийа аннехи пиндапатехи махаппхалатара ча маханисамсатара ча. Айусамваттаникам айасмата чундена каммарапуттена каммам упачитам, ваннасамваттаникам айасмата чундена каммарапуттена каммам упачитам, сукхасамваттаникам айасмата чундена каммарапуттена каммам упачитам, йасасамваттаникам айасмата чундена каммарапуттена каммам упачитам, саггасамваттаникам айасмата чундена каммарапуттена каммам упачитам, адхипатеййасамваттаникам айасмата чундена каммарапуттена каммам упачитан’ти. Чундасса, ананда, каммарапуттасса евам виппатисаро пативинетаббо”ти. Атха кхо бхагава етаматтхам видитва тайам велайам имам уданам уданеси— 

“Дадато пуннам паваддхати,

Самйамато верам на чийати;

Кусало ча жахати папакам,

Рагадосамохаккхайа саниббуто”ти.

Чатуттхо бханаваро.

## Йамакасала

Атха кхо бхагава айасмантам анандам амантеси—  “айамананда, йена хираннаватийа надийа паримам тирам, йена кусинара упаваттанам малланам салаванам тенупасанкамиссама”ти. “Евам, бханте”ти кхо айасма анандо бхагавато паччассоси. Атха кхо бхагава махата бхиккхусамгхена саддхим йена хираннаватийа надийа паримам тирам, йена кусинара упаваттанам малланам салаванам тенупасанками. Упасанкамитва айасмантам анандам амантеси—  “ингха ме твам, ананда, антарена йамакасаланам уттарасисакам манчакам паннапехи, килантосми, ананда, нипажжиссами”ти. “Евам, бханте”ти кхо айасма анандо бхагавато патиссутва антарена йамакасаланам уттарасисакам манчакам паннапеси. Атха кхо бхагава даккхинена пассена сихасеййам каппеси паде падам аччадхайа сато сампажано.

Тена кхо пана самайена йамакасала саббапхалипхулла хонти акалапуппхехи. Те татхагатасса сарирам окиранти ажжхокиранти абхиппакиранти татхагатасса пужайа. Диббанипи мандаравапуппхани анталиккха папатанти, тани татхагатасса сарирам окиранти ажжхокиранти абхиппакиранти татхагатасса пужайа. Диббанипи чанданачуннани анталиккха папатанти, тани татхагатасса сарирам окиранти ажжхокиранти абхиппакиранти татхагатасса пужайа. Диббанипи турийани анталиккхе важжанти татхагатасса пужайа. Диббанипи сангитани анталиккхе ваттанти татхагатасса пужайа.

Атха кхо бхагава айасмантам анандам амантеси—  “саббапхалипхулла кхо, ананда, йамакасала акалапуппхехи. Те татхагатасса сарирам окиранти ажжхокиранти абхиппакиранти татхагатасса пужайа. Диббанипи мандаравапуппхани анталиккха папатанти, тани татхагатасса сарирам окиранти ажжхокиранти абхиппакиранти татхагатасса пужайа. Диббанипи чанданачуннани анталиккха папатанти, тани татхагатасса сарирам окиранти ажжхокиранти абхиппакиранти татхагатасса пужайа. Диббанипи турийани анталиккхе важжанти татхагатасса пужайа. Диббанипи сангитани анталиккхе ваттанти татхагатасса пужайа. На кхо, ананда, еттавата татхагато саккато ва хоти гарукато ва манито ва пужито ва апачито ва. Йо кхо, ананда, бхиккху ва бхиккхуни ва упасако ва упасика ва дхамманудхаммаппатипанно вихарати самичиппатипанно анудхаммачари, со татхагатам саккароти гарум кароти манети пужети апачийати, парамайа пужайа. Тасматихананда, дхамманудхаммаппатипанна вихариссама самичиппатипанна анудхаммачариноти. Еванхи во, ананда, сиккхитаббан”ти.

## Упаванаттхера

Тена кхо пана самайена айасма упавано бхагавато пурато тхито хоти бхагавантам бижайамано. Атха кхо бхагава айасмантам упаванам апасареси—  “апехи, бхиккху, ма ме пурато аттхаси”ти. Атха кхо айасмато анандасса етадахоси—  “айам кхо айасма упавано дигхараттам бхагавато упаттхако сантикавачаро самипачари. Атха ча пана бхагава паччхиме кале айасмантам упаванам апасарети—  ‘апехи, бхиккху, ма ме пурато аттхаси’ти. Ко ну кхо хету, ко паччайо, йам бхагава айасмантам упаванам апасарети—  ‘апехи, бхиккху, ма ме пурато аттхаси’”ти?

Атха кхо айасма анандо бхагавантам етадавоча—  “айам, бханте, айасма упавано дигхараттам бхагавато упаттхако сантикавачаро самипачари. Атха ча пана бхагава паччхиме кале айасмантам упаванам апасарети—  ‘апехи, бхиккху, ма ме пурато аттхаси’ти. Ко ну кхо, бханте, хету, ко паччайо, йам бхагава айасмантам упаванам апасарети—  ‘апехи, бхиккху, ма ме пурато аттхаси’”ти? “Йебхуййена, ананда, дасасу локадхатусу девата саннипатита татхагатам дассанайа. Йавата, ананда, кусинара упаваттанам малланам салаванам самантато двадаса йожанани, наттхи со падесо валаггакотиниттуданаматтопи махесаккхахи деватахи аппхуто. Девата, ананда, ужжхайанти—  ‘дура ча ватамха агата татхагатам дассанайа. Кадачи карахачи татхагата локе уппажжанти араханто саммасамбуддха. Ажжева раттийа паччхиме йаме татхагатасса париниббанам бхависсати. Айанча махесаккхо бхиккху бхагавато пурато тхито оваренто, на майам лабхама паччхиме кале татхагатам дассанайа’”ти.

“Катхамбхута пана, бханте, бхагава девата манасикароти”ти? “Сантананда, девата акасе патхависаннинийо кесе пакирийа канданти, баха паггайха канданти, чхиннапатам папатанти, аваттанти, виваттанти—  ‘атикхиппам бхагава париниббайиссати, атикхиппам сугато париниббайиссати, атикхиппам чаккхум локе антарадхайиссати’ти.

Сантананда, девата патхавийам патхависаннинийо кесе пакирийа канданти, баха паггайха канданти, чхиннапатам папатанти, аваттанти, виваттанти—  ‘атикхиппам бхагава париниббайиссати, атикхиппам сугато париниббайиссати, атикхиппам чаккхум локе антарадхайиссати’ти.

Йа пана та девата витарага, та сата сампажана адхивасенти—  ‘аничча санкхара, там кутеттха лаббха’”ти.

## Чатусамвежанийатхана

“Пуббе, бханте, дисасу вассамвуттха бхиккху агаччханти татхагатам дассанайа. Те майам лабхама манобхаванийе бхиккху дассанайа, лабхама пайирупасанайа. Бхагавато пана майам, бханте, аччайена на лабхиссама манобхаванийе бхиккху дассанайа, на лабхиссама пайирупасанайа”ти.

“Чаттаримани, ананда, саддхасса кулапуттасса дассанийани самвежанийани тханани. Катамани чаттари? ‘Идха татхагато жато’ти, ананда, саддхасса кулапуттасса дассанийам самвежанийам тханам. ‘Идха татхагато ануттарам саммасамбодхим абхисамбуддхо’ти, ананда, саддхасса кулапуттасса дассанийам самвежанийам тханам. ‘Идха татхагатена ануттарам дхаммачаккам паваттитан’ти, ананда, саддхасса кулапуттасса дассанийам самвежанийам тханам. ‘Идха татхагато анупадисесайа ниббанадхатуйа париниббуто’ти, ананда, саддхасса кулапуттасса дассанийам самвежанийам тханам. Имани кхо, ананда, чаттари саддхасса кулапуттасса дассанийани самвежанийани тханани.

Агамиссанти кхо, ананда, саддха бхиккху бхиккхунийо упасака упасикайо—  ‘идха татхагато жато’типи, ‘идха татхагато ануттарам саммасамбодхим абхисамбуддхо’типи, ‘идха татхагатена ануттарам дхаммачаккам паваттитан’типи, ‘идха татхагато анупадисесайа ниббанадхатуйа париниббуто’типи. Йе хи кечи, ананда, четийачарикам ахинданта пасанначитта калам кариссанти, саббе те кайасса бхеда парам марана сугатим саггам локам упапажжиссанти”ти.

## Анандапуччхакатха

“Катхам майам, бханте, матугаме патипажжама”ти? “Адассанам, ананда”ти. “Дассане, бхагава, сати катхам патипажжитаббан”ти? “Аналапо, ананда”ти. “Алапантена пана, бханте, катхам патипажжитаббан”ти? “Сати, ананда, упаттхапетабба”ти.

“Катхам майам, бханте, татхагатасса сарире патипажжама”ти? “Абйавата тумхе, ананда, хотха татхагатасса сарирапужайа. Ингха тумхе, ананда, сараттхе гхататха ануйунжатха, сараттхе аппаматта атапино пахитатта вихаратха. Сантананда, кхаттийапандитапи брахманапандитапи гахапатипандитапи татхагате абхиппасанна, те татхагатасса сарирапужам кариссанти”ти.

“Катхам пана, бханте, татхагатасса сарире патипажжитаббан”ти? “Йатха кхо, ананда, ранно чаккаваттисса сарире патипажжанти, евам татхагатасса сарире патипажжитаббан”ти. “Катхам пана, бханте, ранно чаккаваттисса сарире патипажжанти”ти? “Ранно, ананда, чаккаваттисса сарирам ахатена ваттхена ветхенти, ахатена ваттхена ветхетва вихатена каппасена ветхенти, вихатена каппасена ветхетва ахатена ваттхена ветхенти. Етенупайена панчахи йугасатехи ранно чаккаваттисса сарирам ветхетва айасайа теладонийа паккхипитва аннисса айасайа донийа патикужжитва саббагандханам читакам каритва ранно чаккаваттисса сарирам жхапенти. Чатумахапатхе ранно чаккаваттисса тхупам каронти. Евам кхо, ананда, ранно чаккаваттисса сарире патипажжанти. Йатха кхо, ананда, ранно чаккаваттисса сарире патипажжанти, евам татхагатасса сарире патипажжитаббам. Чатумахапатхе татхагатасса тхупо катаббо. Таттха йе малам ва гандхам ва чуннакам ва аропессанти ва абхивадессанти ва читтам ва пасадессанти тесам там бхависсати дигхараттам хитайа сукхайа.

## Тхупарахапуггала

Чаттароме, ананда, тхупараха. Катаме чаттаро? Татхагато арахам саммасамбуддхо тхупарахо, паччекасамбуддхо тхупарахо, татхагатасса савако тхупарахо, ража чаккаватти тхупарахоти.

Кинчананда, аттхавасам патичча татхагато арахам саммасамбуддхо тхупарахо? ‘Айам тасса бхагавато арахато саммасамбуддхасса тхупо’ти, ананда, бахужана читтам пасаденти. Те таттха читтам пасадетва кайасса бхеда парам марана сугатим саггам локам упапажжанти. Идам кхо, ананда, аттхавасам патичча татхагато арахам саммасамбуддхо тхупарахо.

Кинчананда, аттхавасам патичча паччекасамбуддхо тхупарахо? ‘Айам тасса бхагавато паччекасамбуддхасса тхупо’ти, ананда, бахужана читтам пасаденти. Те таттха читтам пасадетва кайасса бхеда парам марана сугатим саггам локам упапажжанти. Идам кхо, ананда, аттхавасам патичча паччекасамбуддхо тхупарахо.

Кинчананда, аттхавасам патичча татхагатасса савако тхупарахо? ‘Айам тасса бхагавато арахато саммасамбуддхасса савакасса тхупо’ти, ананда, бахужана читтам пасаденти. Те таттха читтам пасадетва кайасса бхеда парам марана сугатим саггам локам упапажжанти. Идам кхо, ананда, аттхавасам патичча татхагатасса савако тхупарахо.

Кинчананда, аттхавасам патичча ража чаккаватти тхупарахо? ‘Айам тасса дхаммикасса дхаммаранно тхупо’ти, ананда, бахужана читтам пасаденти. Те таттха читтам пасадетва кайасса бхеда парам марана сугатим саггам локам упапажжанти. Идам кхо, ананда, аттхавасам патичча ража чаккаватти тхупарахо. Име кхо, ананда, чаттаро тхупараха”ти.

## Анандааччхарийадхамма

Атха кхо айасма анандо вихарам пависитва каписисам аламбитва родамано аттхаси—  “аханча ватамхи секхо сакаранийо, саттху ча ме париниббанам бхависсати, йо мама анукампако”ти. Атха кхо бхагава бхиккху амантеси—  “кахам ну кхо, бхиккхаве, анандо”ти? “Есо, бханте, айасма анандо вихарам пависитва каписисам аламбитва родамано тхито—  ‘аханча ватамхи секхо сакаранийо, саттху ча ме париниббанам бхависсати, йо мама анукампако’”ти. Атха кхо бхагава аннатарам бхиккхум амантеси—  “ехи твам, бхиккху, мама вачанена анандам амантехи—  ‘саттха там, авусо ананда, амантети’”ти. “Евам, бханте”ти кхо со бхиккху бхагавато патиссутва йенайасма анандо тенупасанками; упасанкамитва айасмантам анандам етадавоча—  “саттха там, авусо ананда, амантети”ти. “Евамавусо”ти кхо айасма анандо тасса бхиккхуно патиссутва йена бхагава тенупасанками; упасанкамитва бхагавантам абхивадетва екамантам нисиди.

Екамантам нисиннам кхо айасмантам анандам бхагава етадавоча—  “алам, ананда, ма сочи ма паридеви, нану етам, ананда, майа патикаччева аккхатам—  ‘саббехева пийехи манапехи нанабхаво винабхаво аннатхабхаво’; там кутеттха, ананда, лаббха. Йам там жатам бхутам санкхатам палокадхаммам, ‘там вата татхагатассапи сарирам ма палужжи’ти нетам тханам вижжати. Дигхараттам кхо те, ананда, татхагато паччупаттхито меттена кайакаммена хитена сукхена адвайена аппаманена, меттена вачикаммена хитена сукхена адвайена аппаманена, меттена манокаммена хитена сукхена адвайена аппаманена. Катапунноси твам, ананда, падханамануйунжа, кхиппам хохиси анасаво”ти.

Атха кхо бхагава бхиккху амантеси—  “йепи те, бхиккхаве, ахесум атитамаддханам араханто саммасамбуддха, тесампи бхагавантанам етаппарамайева упаттхака ахесум, сеййатхапи майхам анандо. Йепи те, бхиккхаве, бхависсанти анагатамаддханам араханто саммасамбуддха, тесампи бхагавантанам етаппарамайева упаттхака бхависсанти, сеййатхапи майхам анандо. Пандито, бхиккхаве, анандо; медхави, бхиккхаве, анандо. Жанати ‘айам кало татхагатам дассанайа упасанкамитум бхиккхунам, айам кало бхиккхунинам, айам кало упасаканам, айам кало упасиканам, айам кало ранно ражамахаматтанам титтхийанам титтхийасаваканан’ти.

Чаттароме, бхиккхаве, аччхарийа аббхута дхамма ананде. Катаме чаттаро? Саче, бхиккхаве, бхиккхупариса анандам дассанайа упасанкамати, дассанена са аттамана хоти. Татра че анандо дхаммам бхасати, бхаситенапи са аттамана хоти. Атиттава, бхиккхаве, бхиккхупариса хоти, атха кхо анандо тунхи хоти. Саче, бхиккхаве, бхиккхунипариса анандам дассанайа упасанкамати, дассанена са аттамана хоти. Татра че анандо дхаммам бхасати, бхаситенапи са аттамана хоти. Атиттава, бхиккхаве, бхиккхунипариса хоти, атха кхо анандо тунхи хоти. Саче, бхиккхаве, упасакапариса анандам дассанайа упасанкамати, дассанена са аттамана хоти. Татра че анандо дхаммам бхасати, бхаситенапи са аттамана хоти. Атиттава, бхиккхаве, упасакапариса хоти, атха кхо анандо тунхи хоти. Саче, бхиккхаве, упасикапариса анандам дассанайа упасанкамати, дассанена са аттамана хоти. Татра че анандо дхаммам бхасати, бхаситенапи са аттамана хоти. Атиттава, бхиккхаве, упасикапариса хоти, атха кхо анандо тунхи хоти. Име кхо, бхиккхаве, чаттаро аччхарийа аббхута дхамма ананде.

Чаттароме, бхиккхаве, аччхарийа аббхута дхамма ранне чаккаваттимхи. Катаме чаттаро? Саче, бхиккхаве, кхаттийапариса ражанам чаккаваттим дассанайа упасанкамати, дассанена са аттамана хоти. Татра че ража чаккаватти бхасати, бхаситенапи са аттамана хоти. Атиттава, бхиккхаве, кхаттийапариса хоти. Атха кхо ража чаккаватти тунхи хоти. Саче бхиккхаве, брахманапариса…пе…  гахапатипариса…пе…  саманапариса ражанам чаккаваттим дассанайа упасанкамати, дассанена са аттамана хоти. Татра че ража чаккаватти бхасати, бхаситенапи са аттамана хоти. Атиттава, бхиккхаве, саманапариса хоти. Атха кхо ража чаккаватти тунхи хоти. Евамева кхо, бхиккхаве, чаттароме аччхарийа аббхута дхамма ананде. Саче, бхиккхаве, бхиккхупариса анандам дассанайа упасанкамати, дассанена са аттамана хоти. Татра че анандо дхаммам бхасати, бхаситенапи са аттамана хоти. Атиттава, бхиккхаве, бхиккхупариса хоти. Атха кхо анандо тунхи хоти. Саче, бхиккхаве бхиккхунипариса…пе…  упасакапариса…пе…  упасикапариса анандам дассанайа упасанкамати, дассанена са аттамана хоти. Татра че анандо дхаммам бхасати, бхаситенапи са аттамана хоти. Атиттава, бхиккхаве, упасикапариса хоти. Атха кхо анандо тунхи хоти. Име кхо, бхиккхаве, чаттаро аччхарийа аббхута дхамма ананде”ти.

## Махасудассанасуттадесана

Евам вутте, айасма анандо бхагавантам етадавоча—  “ма, бханте, бхагава имасмим кхуддаканагараке ужжангаланагараке сакханагараке париниббайи. Санти, бханте, аннани маханагарани, сеййатхидам—  чампа ражагахам саваттхи сакетам косамби баранаси; еттха бхагава париниббайату. Еттха баху кхаттийамахасала, брахманамахасала гахапатимахасала татхагате абхиппасанна. Те татхагатасса сарирапужам кариссанти”ти “ма хевам, ананда, авача; ма хевам, ананда, авача—  ‘кхуддаканагаракам ужжангаланагаракам сакханагаракан’ти.

Бхутапуббам, ананда, ража махасудассано нама ахоси чаккаватти дхаммико дхаммаража чатуранто вижитави жанападаттхаварийаппатто саттаратанасаманнагато. Ранно, ананда, махасудассанасса айам кусинара кусавати нама ражадхани ахоси, пураттхимена ча паччхимена ча двадасайожанани айамена; уттарена ча даккхинена ча саттайожанани виттхарена. Кусавати, ананда, ражадхани иддха чева ахоси пхита ча бахужана ча акиннаманусса ча субхиккха ча. Сеййатхапи, ананда, деванам алакаманда нама ражадхани иддха чева хоти пхита ча бахужана ча акиннайаккха ча субхиккха ча; евамева кхо, ананда, кусавати ражадхани иддха чева ахоси пхита ча бахужана ча акиннаманусса ча субхиккха ча. Кусавати, ананда, ражадхани дасахи саддехи авивитта ахоси дива чева раттинча, сеййатхидам—  хаттхисаддена ассасаддена ратхасаддена бхерисаддена мудингасаддена винасаддена гитасаддена санкхасаддена саммасаддена паниталасаддена ‘аснатха пиватха кхадатха’ти дасамена саддена.

Гаччха твам, ананда, кусинарам пависитва косинараканам малланам арочехи—  ‘ажжа кхо, васеттха, раттийа паччхиме йаме татхагатасса париниббанам бхависсати. Абхиккаматха, васеттха, абхиккаматха, васеттха. Ма паччха виппатисарино ахуваттха—  амхаканча но гамаккхетте татхагатасса париниббанам ахоси, на майам лабхимха паччхиме кале татхагатам дассанайа’”ти. “Евам, бханте”ти кхо айасма анандо бхагавато патиссутва нивасетва паттачиварамадайа аттадутийо кусинарам пависи.

## Малланамвандана

Тена кхо пана самайена косинарака малла сандхагаре саннипатита хонти кеначидева каранийена. Атха кхо айасма анандо йена косинараканам малланам сандхагарам тенупасанками; упасанкамитва косинараканам малланам арочеси—  “ажжа кхо, васеттха, раттийа паччхиме йаме татхагатасса париниббанам бхависсати. Абхиккаматха, васеттха, абхиккаматха, васеттха. Ма паччха виппатисарино ахуваттха—  ‘амхаканча но гамаккхетте татхагатасса париниббанам ахоси, на майам лабхимха паччхиме кале татхагатам дассанайа’”ти.

Идамайасмато анандасса вачанам сутва малла ча маллапутта ча малласуниса ча маллапажапатийо ча агхавино думмана четодуккхасамаппита аппекачче кесе пакирийа канданти, баха паггайха канданти, чхиннапатам папатанти, аваттанти виваттанти—  “атикхиппам бхагава париниббайиссати, атикхиппам сугато париниббайиссати, атикхиппам чаккхум локе антарадхайиссати”ти. Атха кхо малла ча маллапутта ча малласуниса ча маллапажапатийо ча агхавино думмана четодуккхасамаппита йена упаваттанам малланам салаванам йенайасма анандо тенупасанкамимсу. Атха кхо айасмато анандасса етадахоси—  “саче кхо ахам косинараке малле екамекам бхагавантам вандапессами, авандито бхагава косинаракехи маллехи бхависсати, атхайам ратти вибхайиссати. Йаннунахам косинараке малле кулапариваттасо кулапариваттасо тхапетва бхагавантам вандапеййам—  ‘иттханнамо, бханте, малло сапутто сабхарийо сапарисо самаччо бхагавато паде сираса вандати’”ти. Атха кхо айасма анандо косинараке малле кулапариваттасо кулапариваттасо тхапетва бхагавантам вандапеси—  “иттханнамо, бханте, малло сапутто сабхарийо сапарисо самаччо бхагавато паде сираса вандати”ти. Атха кхо айасма анандо етена упайена патхаменева йамена косинараке малле бхагавантам вандапеси.

## Субхаддапариббажакаваттху

Тена кхо пана самайена субхаддо нама париббажако кусинарайам пативасати. Ассоси кхо субхаддо париббажако—  “ажжа кира раттийа паччхиме йаме саманасса готамасса париниббанам бхависсати”ти. Атха кхо субхаддасса париббажакасса етадахоси—  “сутам кхо пана метам париббажаканам вуддханам махаллаканам ачарийапачарийанам бхасамананам—  ‘кадачи карахачи татхагата локе уппажжанти араханто саммасамбуддха’ти. Ажжева раттийа паччхиме йаме саманасса готамасса париниббанам бхависсати. Аттхи ча ме айам канкхадхаммо уппанно, евам пасанно ахам самане готаме, ‘пахоти ме самано готамо татха дхаммам десетум, йатхахам имам канкхадхаммам пажахеййан’”ти.

Атха кхо субхаддо париббажако йена упаваттанам малланам салаванам, йенайасма анандо тенупасанками; упасанкамитва айасмантам анандам етадавоча—  “сутам метам, бхо ананда, париббажаканам вуддханам махаллаканам ачарийапачарийанам бхасамананам—  ‘кадачи карахачи татхагата локе уппажжанти араханто саммасамбуддха’ти. Ажжева раттийа паччхиме йаме саманасса готамасса париниббанам бхависсати. Аттхи ча ме айам канкхадхаммо уппанно—  евам пасанно ахам самане готаме ‘пахоти ме самано готамо татха дхаммам десетум, йатхахам имам канкхадхаммам пажахеййан’ти. Садхахам, бхо ананда, лабхеййам саманам готамам дассанайа”ти. Евам вутте, айасма анандо субхаддам париббажакам етадавоча—  “алам, авусо субхадда, ма татхагатам вихетхеси, киланто бхагава”ти. Дутийампи кхо субхаддо париббажако…пе…  татийампи кхо субхаддо париббажако айасмантам анандам етадавоча—  “сутам метам, бхо ананда, париббажаканам вуддханам махаллаканам ачарийапачарийанам бхасамананам—  ‘кадачи карахачи татхагата локе уппажжанти араханто саммасамбуддха’ти. Ажжева раттийа паччхиме йаме саманасса готамасса париниббанам бхависсати. Аттхи ча ме айам канкхадхаммо уппанно—  евам пасанно ахам самане готаме, ‘пахоти ме самано готамо татха дхаммам десетум, йатхахам имам канкхадхаммам пажахеййан’ти. Садхахам, бхо ананда, лабхеййам саманам готамам дассанайа”ти. Татийампи кхо айасма анандо субхаддам париббажакам етадавоча—  “алам, авусо субхадда, ма татхагатам вихетхеси, киланто бхагава”ти.

Ассоси кхо бхагава айасмато анандасса субхаддена париббажакена саддхим имам катхасаллапам. Атха кхо бхагава айасмантам анандам амантеси—  “алам, ананда, ма субхаддам вареси, лабхатам, ананда, субхаддо татхагатам дассанайа. Йам кинчи мам субхаддо пуччхиссати, саббам там аннапеккхова пуччхиссати, но вихесапеккхо. Йанчассахам путтхо бйакариссами, там кхиппамева ажаниссати”ти. Атха кхо айасма анандо субхаддам париббажакам етадавоча—  “гаччхавусо субхадда, кароти те бхагава окасан”ти. Атха кхо субхаддо париббажако йена бхагава тенупасанками; упасанкамитва бхагавата саддхим саммоди, саммоданийам катхам саранийам витисаретва екамантам нисиди. Екамантам нисинно кхо субхаддо париббажако бхагавантам етадавоча—  “йеме, бхо готама, саманабрахмана самгхино ганино ганачарийа ната йасассино титтхакара садхусаммата бахужанасса, сеййатхидам—  пурано кассапо, маккхали госало, ажито кесакамбало, пакудхо каччайано, санчайо белаттхапутто, нигантхо натапутто, саббете сакайа патиннайа аббханнимсу, саббева на аббханнимсу, удаху екачче аббханнимсу, екачче на аббханнимсу”ти? “Алам, субхадда, титтхатетам—  ‘саббете сакайа патиннайа аббханнимсу, саббева на аббханнимсу, удаху екачче аббханнимсу, екачче на аббханнимсу’ти. Дхаммам те, субхадда, десессами; там сунахи садхукам манасикарохи, бхасиссами”ти. “Евам, бханте”ти кхо субхаддо париббажако бхагавато паччассоси. Бхагава етадавоча— 

“Йасмим кхо, субхадда, дхаммавинайе арийо аттхангико магго на упалаббхати, саманопи таттха на упалаббхати. Дутийопи таттха самано на упалаббхати. Татийопи таттха самано на упалаббхати. Чатуттхопи таттха самано на упалаббхати. Йасминча кхо, субхадда, дхаммавинайе арийо аттхангико магго упалаббхати, саманопи таттха упалаббхати, дутийопи таттха самано упалаббхати, татийопи таттха самано упалаббхати, чатуттхопи таттха самано упалаббхати. Имасмим кхо, субхадда, дхаммавинайе арийо аттхангико магго упалаббхати, идхева, субхадда, самано, идха дутийо самано, идха татийо самано, идха чатуттхо самано, сунна параппавада саманебхи аннехи. Име ча, субхадда, бхиккху самма вихареййум, асунно локо арахантехи ассати.

Екунатимсо вайаса субхадда,

Йам паббажим кимкусалануеси;

Вассани паннаса самадхикани,

Йато ахам паббажито субхадда;

найасса дхаммасса падесаватти,

Ито бахиддха саманопи наттхи.

Дутийопи самано наттхи. Татийопи самано наттхи. Чатуттхопи самано наттхи. Сунна параппавада саманебхи аннехи. Име ча, субхадда, бхиккху самма вихареййум, асунно локо арахантехи асса”ти.

Евам вутте, субхаддо париббажако бхагавантам етадавоча—  “абхиккантам, бханте, абхиккантам, бханте. Сеййатхапи, бханте, никкужжитам ва уккужжеййа, патиччханнам ва вивареййа, мулхасса ва маггам ачиккхеййа, андхакаре ва телапажжотам дхареййа—  ‘чаккхуманто рупани даккханти’ти; евамевам бхагавата анекапарийайена дхаммо пакасито. Есахам, бханте, бхагавантам саранам гаччхами дхамманча бхиккхусамгханча. Лабхеййахам, бханте, бхагавато сантике паббажжам, лабхеййам упасампадан”ти. “Йо кхо, субхадда, аннатиттхийапуббо имасмим дхаммавинайе аканкхати паббажжам, аканкхати упасампадам, со чаттаро масе паривасати. Чатуннам масанам аччайена араддхачитта бхиккху паббаженти упасампаденти бхиккхубхавайа. Апи ча меттха пуггалавематтата видита”ти. “Саче, бханте, аннатиттхийапубба имасмим дхаммавинайе аканкханта паббажжам аканкханта упасампадам чаттаро масе паривасанти, чатуннам масанам аччайена араддхачитта бхиккху паббаженти упасампаденти бхиккхубхавайа. Ахам чаттари вассани паривасиссами, чатуннам вассанам аччайена араддхачитта бхиккху паббаженту упасампаденту бхиккхубхавайа”ти.

Атха кхо бхагава айасмантам анандам амантеси—  “тенахананда, субхаддам паббажехи”ти. “Евам, бханте”ти кхо айасма анандо бхагавато паччассоси. Атха кхо субхаддо париббажако айасмантам анандам етадавоча—  “лабха во, авусо ананда; суладдхам во, авусо ананда, йе еттха саттху саммукха антевасикабхисекена абхиситта”ти. Алаттха кхо субхаддо париббажако бхагавато сантике паббажжам, алаттха упасампадам. Ачирупасампанно кхо панайасма субхаддо еко вупакаттхо аппаматто атапи пахитатто вихаранто начирассева—  йассаттхайа кулапутта саммадева агарасма анагарийам паббажанти—  тадануттарам брахмачарийапарийосанам диттхева дхамме сайам абхинна саччхикатва упасампажжа вихаси. “Кхина жати, вуситам брахмачарийам, катам каранийам, напарам иттхаттайа”ти аббханнаси. Аннатаро кхо панайасма субхаддо арахатам ахоси. Со бхагавато паччхимо саккхисавако ахосити.

Панчамо бханаваро.

## Татхагатапаччхимавача

Атха кхо бхагава айасмантам анандам амантеси—  “сийа кхо панананда, тумхакам евамасса—  ‘атитасаттхукам павачанам, наттхи но саттха’ти. На кхо панетам, ананда, евам даттхаббам. Йо во, ананда, майа дхаммо ча винайо ча десито паннатто, со во мамаччайена саттха. Йатха кхо панананда, етарахи бхиккху аннаманнам авусовадена самудачаранти, на кхо мамаччайена евам самудачаритаббам. Тхератарена, ананда, бхиккхуна навакатаро бхиккху намена ва готтена ва авусовадена ва самудачаритаббо. Навакатарена бхиккхуна тхератаро бхиккху ‘бханте’ти ва ‘айасма’ти ва самудачаритаббо. Аканкхамано, ананда, самгхо мамаччайена кхудданукхуддакани сиккхападани самуханату. Чханнасса, ананда, бхиккхуно мамаччайена брахмадандо датаббо”ти. “Катамо пана, бханте, брахмадандо”ти? “Чханно, ананда, бхиккху йам иччхеййа, там вадеййа. Со бхиккхухи нева ваттаббо, на овадитаббо, на анусаситаббо”ти.

Атха кхо бхагава бхиккху амантеси—  “сийа кхо пана, бхиккхаве, екабхиккхуссапи канкха ва вимати ва буддхе ва дхамме ва самгхе ва магге ва патипадайа ва, пуччхатха, бхиккхаве, ма паччха виппатисарино ахуваттха—  ‘саммукхибхуто но саттха ахоси, на майам саккхимха бхагавантам саммукха патипуччхитун’”ти. Евам вутте, те бхиккху тунхи ахесум. Дутийампи кхо бхагава…пе…  татийампи кхо бхагава бхиккху амантеси—  “сийа кхо пана, бхиккхаве, екабхиккхуссапи канкха ва вимати ва буддхе ва дхамме ва самгхе ва магге ва патипадайа ва, пуччхатха, бхиккхаве, ма паччха виппатисарино ахуваттха—  ‘саммукхибхуто но саттха ахоси, на майам саккхимха бхагавантам саммукха патипуччхитун’”ти. Татийампи кхо те бхиккху тунхи ахесум. Атха кхо бхагава бхиккху амантеси—  “сийа кхо пана, бхиккхаве, саттхугаравенапи на пуччхеййатха. Сахайакопи, бхиккхаве, сахайакасса арочету”ти. Евам вутте, те бхиккху тунхи ахесум. Атха кхо айасма анандо бхагавантам етадавоча—  “аччхарийам, бханте, аббхутам, бханте, евам пасанно ахам, бханте, имасмим бхиккхусамгхе, ‘наттхи екабхиккхуссапи канкха ва вимати ва буддхе ва дхамме ва самгхе ва магге ва патипадайа ва’”ти. “Пасада кхо твам, ананда, вадеси, нанамева хеттха, ананда, татхагатасса. Наттхи имасмим бхиккхусамгхе екабхиккхуссапи канкха ва вимати ва буддхе ва дхамме ва самгхе ва магге ва патипадайа ва. Имесанхи, ананда, панчаннам бхиккхусатанам йо паччхимако бхиккху, со сотапанно авинипатадхаммо нийато самбодхипарайано”ти.

Атха кхо бхагава бхиккху амантеси—  “ханда дани, бхиккхаве, амантайами во, вайадхамма санкхара аппамадена сампадетха”ти. Айам татхагатасса паччхима вача.

## Париниббутакатха

Атха кхо бхагава патхамам жханам самапажжи, патхамажжхана вуттхахитва дутийам жханам самапажжи, дутийажжхана вуттхахитва татийам жханам самапажжи, татийажжхана вуттхахитва чатуттхам жханам самапажжи, чатуттхажжхана вуттхахитва акасананчайатанам самапажжи, акасананчайатанасамапаттийа вуттхахитва виннананчайатанам самапажжи, виннананчайатанасамапаттийа вуттхахитва акинчаннайатанам самапажжи, акинчаннайатанасамапаттийа вуттхахитва невасаннанасаннайатанам самапажжи, невасаннанасаннайатанасамапаттийа вуттхахитва саннаведайитаниродхам самапажжи.

Атха кхо айасма анандо айасмантам ануруддхам етадавоча—  “париниббуто, бханте ануруддха, бхагава”ти. “Навусо ананда, бхагава париниббуто, саннаведайитаниродхам самапанно”ти.

Атха кхо бхагава саннаведайитаниродхасамапаттийа вуттхахитва невасаннанасаннайатанам самапажжи, невасаннанасаннайатанасамапаттийа вуттхахитва акинчаннайатанам самапажжи, акинчаннайатанасамапаттийа вуттхахитва виннананчайатанам самапажжи, виннананчайатанасамапаттийа вуттхахитва акасананчайатанам самапажжи, акасананчайатанасамапаттийа вуттхахитва чатуттхам жханам самапажжи, чатуттхажжхана вуттхахитва татийам жханам самапажжи, татийажжхана вуттхахитва дутийам жханам самапажжи, дутийажжхана вуттхахитва патхамам жханам самапажжи, патхамажжхана вуттхахитва дутийам жханам самапажжи, дутийажжхана вуттхахитва татийам жханам самапажжи, татийажжхана вуттхахитва чатуттхам жханам самапажжи, чатуттхажжхана вуттхахитва саманантара бхагава париниббайи.

Париниббуте бхагавати саха париниббана махабхумичало ахоси бхимсанако саломахамсо. Девадундубхийо ча пхалимсу. Париниббуте бхагавати саха париниббана брахмасахампати имам гатхам абхаси— 

“Саббева никкхиписсанти,

бхута локе самуссайам;

Йаттха етадисо саттха,

локе аппатипуггало;

Татхагато балаппатто,

самбуддхо париниббуто”ти.

Париниббуте бхагавати саха париниббана сакко деванаминдо имам гатхам абхаси— 

“Аничча вата санкхара,

уппадавайадхаммино;

Уппажжитва ниружжханти,

тесам вупасамо сукхо”ти.

Париниббуте бхагавати саха париниббана айасма ануруддхо има гатхайо абхаси— 

“Наху ассасапассасо,

тхитачиттасса тадино;

Анежо сантимараббха,

йам каламакари муни.

Асаллинена читтена,

веданам ажжхавасайи;

Пажжотассева ниббанам,

вимоккхо четасо аху”ти.

Париниббуте бхагавати саха париниббана айасма анандо имам гатхам абхаси— 

“Тадаси йам бхимсанакам,

тадаси ломахамсанам;

Саббакараварупете,

самбуддхе париниббуте”ти.

Париниббуте бхагавати йе те таттха бхиккху авитарага аппекачче баха паггайха канданти, чхиннапатам папатанти, аваттанти виваттанти, “атикхиппам бхагава париниббуто, атикхиппам сугато париниббуто, атикхиппам чаккхум локе антарахито”ти. Йе пана те бхиккху витарага, те сата сампажана адхивасенти—  “аничча санкхара, там кутеттха лаббха”ти.

Атха кхо айасма ануруддхо бхиккху амантеси—  “алам, авусо, ма сочиттха ма паридевиттха. Нану етам, авусо, бхагавата патикаччева аккхатам—  ‘саббехева пийехи манапехи нанабхаво винабхаво аннатхабхаво’. Там кутеттха, авусо, лаббха. ‘Йам там жатам бхутам санкхатам палокадхаммам, там вата ма палужжи’ти, нетам тханам вижжати. Девата, авусо, ужжхайанти”ти. “Катхамбхута пана, бханте, айасма ануруддхо девата манаси кароти”ти?

“Сантавусо ананда, девата акасе патхависаннинийо кесе пакирийа канданти, баха паггайха канданти, чхиннапатам папатанти, аваттанти, виваттанти—  ‘атикхиппам бхагава париниббуто, атикхиппам сугато париниббуто, атикхиппам чаккхум локе антарахито’ти. Сантавусо ананда, девата патхавийа патхависаннинийо кесе пакирийа канданти, баха паггайха канданти, чхиннапатам папатанти, аваттанти, виваттанти—  ‘атикхиппам бхагава париниббуто, атикхиппам сугато париниббуто, атикхиппам чаккхум локе антарахито’ти. Йа пана та девата витарага, та сата сампажана адхивасенти—  ‘аничча санкхара, там кутеттха лаббха’”ти. Атха кхо айасма ча ануруддхо айасма ча анандо там раттавасесам дхаммийа катхайа витинамесум.

Атха кхо айасма ануруддхо айасмантам анандам амантеси—  “гаччхавусо ананда, кусинарам пависитва косинараканам малланам арочехи—  ‘париниббуто, васеттха, бхагава, йассадани калам маннатха’”ти. “Евам, бханте”ти кхо айасма анандо айасмато ануруддхасса патиссутва пуббанхасамайам нивасетва паттачиварамадайа аттадутийо кусинарам пависи. Тена кхо пана самайена косинарака малла сандхагаре саннипатита хонти тенева каранийена. Атха кхо айасма анандо йена косинараканам малланам сандхагарам тенупасанками; упасанкамитва косинараканам малланам арочеси—  “париниббуто, васеттха, бхагава, йассадани калам маннатха”ти. Идамайасмато анандасса вачанам сутва малла ча маллапутта ча малласуниса ча маллапажапатийо ча агхавино думмана четодуккхасамаппита аппекачче кесе пакирийа канданти, баха паггайха канданти, чхиннапатам папатанти, аваттанти, виваттанти—  “атикхиппам бхагава париниббуто, атикхиппам сугато париниббуто, атикхиппам чаккхум локе антарахито”ти.

## Буддхасарирапужа

Атха кхо косинарака малла пурисе анапесум—  “тена хи, бхане, кусинарайам гандхамаланча саббанча талавачарам саннипатетха”ти. Атха кхо косинарака малла гандхамаланча саббанча талавачарам панча ча дуссайугасатани адайа йена упаваттанам малланам салаванам, йена бхагавато сарирам тенупасанкамимсу; упасанкамитва бхагавато сарирам наччехи гитехи вадитехи малехи гандхехи саккаронта гарум каронта манента пужента челавитанани каронта мандаламале патийадента екадивасам витинамесум.

Атха кхо косинараканам малланам етадахоси—  “ативикало кхо ажжа бхагавато сарирам жхапетум, све дани майам бхагавато сарирам жхапессама”ти. Атха кхо косинарака малла бхагавато сарирам наччехи гитехи вадитехи малехи гандхехи саккаронта гарум каронта манента пужента челавитанани каронта мандаламале патийадента дутийампи дивасам витинамесум, татийампи дивасам витинамесум, чатуттхампи дивасам витинамесум, панчамампи дивасам витинамесум, чхаттхампи дивасам витинамесум.

Атха кхо саттамам дивасам косинараканам малланам етадахоси—  “майам бхагавато сарирам наччехи гитехи вадитехи малехи гандхехи саккаронта гарум каронта манента пужента даккхинена даккхинам нагарасса харитва бахирена бахирам даккхинато нагарасса бхагавато сарирам жхапессама”ти.

Тена кхо пана самайена аттха маллапамоккха сисамнхата ахатани ваттхани ниваттха—  “майам бхагавато сарирам уччарессама”ти на сакконти уччаретум. Атха кхо косинарака малла айасмантам ануруддхам етадавочум—  “ко ну кхо, бханте ануруддха, хету ко паччайо, йениме аттха маллапамоккха сисамнхата ахатани ваттхани ниваттха—  ‘майам бхагавато сарирам уччарессама’ти на сакконти уччаретун”ти? “Аннатха кхо, васеттха, тумхакам адхиппайо, аннатха деватанам адхиппайо”ти. “Катхам пана, бханте, деватанам адхиппайо”ти? “Тумхакам кхо, васеттха, адхиппайо—  ‘майам бхагавато сарирам наччехи гитехи вадитехи малехи гандхехи саккаронта гарум каронта манента пужента даккхинена даккхинам нагарасса харитва бахирена бахирам даккхинато нагарасса бхагавато сарирам жхапессама’ти; деватанам кхо, васеттха, адхиппайо—  ‘майам бхагавато сарирам диббехи наччехи гитехи вадитехи малехи гандхехи саккаронта гарум каронта манента пужента уттарена уттарам нагарасса харитва уттарена дварена нагарам павесетва мажжхена мажжхам нагарасса харитва пураттхимена дварена никкхамитва пураттхимато нагарасса макутабандханам нама малланам четийам еттха бхагавато сарирам жхапессама’”ти. “Йатха, бханте, деватанам адхиппайо, татха хоту”ти.

Тена кхо пана самайена кусинара йава сандхисамаласанкатира жаннуматтена одхина мандаравапуппхехи сантхата хоти. Атха кхо девата ча косинарака ча малла бхагавато сарирам диббехи ча манусакехи ча наччехи гитехи вадитехи малехи гандхехи саккаронта гарум каронта манента пужента уттарена уттарам нагарасса харитва уттарена дварена нагарам павесетва мажжхена мажжхам нагарасса харитва пураттхимена дварена никкхамитва пураттхимато нагарасса макутабандханам нама малланам четийам еттха ча бхагавато сарирам никкхипимсу.

Атха кхо косинарака малла айасмантам анандам етадавочум—  “катхам майам, бханте ананда, татхагатасса сарире патипажжама”ти? “Йатха кхо, васеттха, ранно чаккаваттисса сарире патипажжанти, евам татхагатасса сарире патипажжитаббан”ти. “Катхам пана, бханте ананда, ранно чаккаваттисса сарире патипажжанти”ти? “Ранно, васеттха, чаккаваттисса сарирам ахатена ваттхена ветхенти, ахатена ваттхена ветхетва вихатена каппасена ветхенти, вихатена каппасена ветхетва ахатена ваттхена ветхенти. Етена упайена панчахи йугасатехи ранно чаккаваттисса сарирам ветхетва айасайа теладонийа паккхипитва аннисса айасайа донийа патикужжитва саббагандханам читакам каритва ранно чаккаваттисса сарирам жхапенти. Чатумахапатхе ранно чаккаваттисса тхупам каронти. Евам кхо, васеттха, ранно чаккаваттисса сарире патипажжанти. Йатха кхо, васеттха, ранно чаккаваттисса сарире патипажжанти, евам татхагатасса сарире патипажжитаббам. Чатумахапатхе татхагатасса тхупо катаббо. Таттха йе малам ва гандхам ва чуннакам ва аропессанти ва абхивадессанти ва читтам ва пасадессанти, тесам там бхависсати дигхараттам хитайа сукхайа”ти. Атха кхо косинарака малла пурисе анапесум—  “тена хи, бхане, малланам вихатам каппасам саннипатетха”ти.

Атха кхо косинарака малла бхагавато сарирам ахатена ваттхена ветхетва вихатена каппасена ветхесум, вихатена каппасена ветхетва ахатена ваттхена ветхесум. Етена упайена панчахи йугасатехи бхагавато сарирам ветхетва айасайа теладонийа паккхипитва аннисса айасайа донийа патикужжитва саббагандханам читакам каритва бхагавато сарирам читакам аропесум.

## Махакассапаттхераваттху

Тена кхо пана самайена айасма махакассапо павайа кусинарам аддханамаггаппатипанно хоти махата бхиккхусамгхена саддхим панчаматтехи бхиккхусатехи. Атха кхо айасма махакассапо магга оккамма аннатарасмим руккхамуле нисиди. Тена кхо пана самайена аннатаро аживако кусинарайа мандаравапуппхам гахетва павам аддханамаггаппатипанно хоти. Аддаса кхо айасма махакассапо там аживакам дуратова агаччхантам, дисва там аживакам етадавоча—  “апавусо, амхакам саттхарам жанаси”ти? “Амавусо, жанами, ажжа саттахапариниббуто самано готамо. Тато ме идам мандаравапуппхам гахитан”ти. Таттха йе те бхиккху авитарага аппекачче баха паггайха канданти, чхиннапатам папатанти, аваттанти, виваттанти—  “атикхиппам бхагава париниббуто, атикхиппам сугато париниббуто, атикхиппам чаккхум локе антарахито”ти. Йе пана те бхиккху витарага, те сата сампажана адхивасенти—  “аничча санкхара, там кутеттха лаббха”ти.

Тена кхо пана самайена субхаддо нама вуддхапаббажито тассам парисайам нисинно хоти. Атха кхо субхаддо вуддхапаббажито те бхиккху етадавоча—  “алам, авусо, ма сочиттха, ма паридевиттха, сумутта майам тена махасаманена. Упаддута ча хома—  ‘идам во каппати, идам во на каппати’ти. Идани пана майам йам иччхиссама, там кариссама, йам на иччхиссама, на там кариссама”ти. Атха кхо айасма махакассапо бхиккху амантеси—  “алам, авусо, ма сочиттха, ма паридевиттха. Нану етам, авусо, бхагавата патикаччева аккхатам—  ‘саббехева пийехи манапехи нанабхаво винабхаво аннатхабхаво’. Там кутеттха, авусо, лаббха. ‘Йам там жатам бхутам санкхатам палокадхаммам, там татхагатассапи сарирам ма палужжи’ти, нетам тханам вижжати”ти.

Тена кхо пана самайена чаттаро маллапамоккха сисамнхата ахатани ваттхани ниваттха—  “майам бхагавато читакам алимпессама”ти на сакконти алимпетум. Атха кхо косинарака малла айасмантам ануруддхам етадавочум—  “ко ну кхо, бханте ануруддха, хету ко паччайо, йениме чаттаро маллапамоккха сисамнхата ахатани ваттхани ниваттха—  ‘майам бхагавато читакам алимпессама’ти на сакконти алимпетун”ти? “Аннатха кхо, васеттха, деватанам адхиппайо”ти. “Катхам пана, бханте, деватанам адхиппайо”ти? “Деватанам кхо, васеттха, адхиппайо—  ‘айам айасма махакассапо павайа кусинарам аддханамаггаппатипанно махата бхиккхусамгхена саддхим панчаматтехи бхиккхусатехи. На тава бхагавато читако пажжалиссати, йавайасма махакассапо бхагавато паде сираса на вандиссати’”ти. “Йатха, бханте, деватанам адхиппайо, татха хоту”ти.

Атха кхо айасма махакассапо йена кусинара макутабандханам нама малланам четийам, йена бхагавато читако тенупасанками; упасанкамитва екамсам чиварам катва анжалим панаметва тиккхаттум читакам падаккхинам катва бхагавато паде сираса ванди. Танипи кхо панчабхиккхусатани екамсам чиварам катва анжалим панаметва тиккхаттум читакам падаккхинам катва бхагавато паде сираса вандимсу. Вандите ча панайасмата махакассапена техи ча панчахи бхиккхусатехи сайамева бхагавато читако пажжали.

Жхайаманасса кхо пана бхагавато сарирасса йам ахоси чхавити ва чамманти ва мамсанти ва нхарути ва ласикати ва, тасса нева чхарика паннайиттха, на маси; сариранева авасиссимсу. Сеййатхапи нама сапписса ва теласса ва жхайаманасса нева чхарика паннайати, на маси; евамева бхагавато сарирасса жхайаманасса йам ахоси чхавити ва чамманти ва мамсанти ва нхарути ва ласикати ва, тасса нева чхарика паннайиттха, на маси; сариранева авасиссимсу. Тесанча панчаннам дуссайугасатанам двева дуссани на дайхимсу йанча саббааббхантаримам йанча бахирам. Даддхе ча кхо пана бхагавато сарире анталиккха удакадхара патубхавитва бхагавато читакам ниббапеси. Удакасалатопи аббхуннамитва бхагавато читакам ниббапеси. Косинаракапи малла саббагандходакена бхагавато читакам ниббапесум. Атха кхо косинарака малла бхагавато сарирани саттахам сандхагаре саттипанжарам каритва дханупакарам париккхипапетва наччехи гитехи вадитехи малехи гандхехи саккаримсу гарум каримсу манесум пужесум.

## Сарирадхатувибхажана

Ассоси кхо ража магадхо ажатасатту ведехипутто—  “бхагава кира кусинарайам париниббуто”ти. Атха кхо ража магадхо ажатасатту ведехипутто косинараканам малланам дутам пахеси—  “бхагавапи кхаттийо ахампи кхаттийо, ахампи арахами бхагавато сариранам бхагам, ахампи бхагавато сариранам тхупанча маханча кариссами”ти.

Ассосум кхо весалика личчхави—  “бхагава кира кусинарайам париниббуто”ти. Атха кхо весалика личчхави косинараканам малланам дутам пахесум—  “бхагавапи кхаттийо майампи кхаттийа, майампи арахама бхагавато сариранам бхагам, майампи бхагавато сариранам тхупанча маханча кариссама”ти.

Ассосум кхо капилаваттхуваси сакйа—  “бхагава кира кусинарайам париниббуто”ти. Атха кхо капилаваттхуваси сакйа косинараканам малланам дутам пахесум—  “бхагава амхакам натисеттхо, майампи арахама бхагавато сариранам бхагам, майампи бхагавато сариранам тхупанча маханча кариссама”ти.

Ассосум кхо аллакаппака булайо—  “бхагава кира кусинарайам париниббуто”ти. Атха кхо аллакаппака булайо косинараканам малланам дутам пахесум—  “бхагавапи кхаттийо майампи кхаттийа, майампи арахама бхагавато сариранам бхагам, майампи бхагавато сариранам тхупанча маханча кариссама”ти.

Ассосум кхо рамагамака колийа—  “бхагава кира кусинарайам париниббуто”ти. Атха кхо рамагамака колийа косинараканам малланам дутам пахесум—  “бхагавапи кхаттийо майампи кхаттийа, майампи арахама бхагавато сариранам бхагам, майампи бхагавато сариранам тхупанча маханча кариссама”ти.

Ассоси кхо веттхадипако брахмано—  “бхагава кира кусинарайам париниббуто”ти. Атха кхо веттхадипако брахмано косинараканам малланам дутам пахеси—  “бхагавапи кхаттийо ахамписми брахмано, ахампи арахами бхагавато сариранам бхагам, ахампи бхагавато сариранам тхупанча маханча кариссами”ти.

Ассосум кхо павеййака малла—  “бхагава кира кусинарайам париниббуто”ти. Атха кхо павеййака малла косинараканам малланам дутам пахесум—  “бхагавапи кхаттийо майампи кхаттийа, майампи арахама бхагавато сариранам бхагам, майампи бхагавато сариранам тхупанча маханча кариссама”ти.

Евам вутте, косинарака малла те самгхе гане етадавочум—  “бхагава амхакам гамаккхетте париниббуто, на майам дассама бхагавато сариранам бхаган”ти.

Евам вутте, доно брахмано те самгхе гане етадавоча— 

“Сунанту бхонто мама екавачам,

Амхака буддхо аху кхантивадо;

На хи садху йам уттамапуггаласса,

Сарирабхаге сийа сампахаро.

Саббева бхонто сахита самагга,

Саммодамана кароматтхабхаге;

Виттхарика хонту дисасу тхупа,

Баху жана чаккхумато пасанна”ти.

“Тена хи, брахмана, тваннева бхагавато сарирани аттхадха самам савибхаттам вибхажахи”ти. “Евам, бхо”ти кхо доно брахмано тесам самгханам гананам патиссутва бхагавато сарирани аттхадха самам сувибхаттам вибхажитва те самгхе гане етадавоча—  “имам ме бхонто тумбам даданту ахампи тумбасса тхупанча маханча кариссами”ти. Адамсу кхо те донасса брахманасса тумбам.

Ассосум кхо пиппаливанийа морийа—  “бхагава кира кусинарайам париниббуто”ти. Атха кхо пиппаливанийа морийа косинараканам малланам дутам пахесум—  “бхагавапи кхаттийо майампи кхаттийа, майампи арахама бхагавато сариранам бхагам, майампи бхагавато сариранам тхупанча маханча кариссама”ти. “Наттхи бхагавато сариранам бхаго, вибхаттани бхагавато сарирани. Ито ангарам харатха”ти. Те тато ангарам харимсу.

## Дхатутхупапужа

Атха кхо ража магадхо ажатасатту ведехипутто ражагахе бхагавато сариранам тхупанча маханча акаси. Весаликапи личчхави весалийам бхагавато сариранам тхупанча маханча акамсу. Капилаваттхувасипи сакйа капилаваттхусмим бхагавато сариранам тхупанча маханча акамсу. Аллакаппакапи булайо аллакаппе бхагавато сариранам тхупанча маханча акамсу. Рамагамакапи колийа рамагаме бхагавато сариранам тхупанча маханча акамсу. Веттхадипакопи брахмано веттхадипе бхагавато сариранам тхупанча маханча акаси. Павеййакапи малла павайам бхагавато сариранам тхупанча маханча акамсу. Косинаракапи малла кусинарайам бхагавато сариранам тхупанча маханча акамсу. Донопи брахмано тумбасса тхупанча маханча акаси. Пиппаливанийапи морийа пиппаливане ангаранам тхупанча маханча акамсу. Ити аттха сариратхупа навамо тумбатхупо дасамо ангаратхупо. Еваметам бхутапуббанти.

Аттхадонам чаккхумато сарирам,

Саттадонам жамбудипе махенти;

Еканча донам пурисаваруттамасса,

Рамагаме нагаража махети.

Екахи датха тидивехи пужита,

Ека пана гандхарапуре махийати;

Калингаранно вижите пунекам,

Екам пана нагаража махети.

Тассева тежена айам васундхара,

Айагасеттхехи махи аланката;

Евам имам чаккхумато сарирам,

Сусаккатам саккатасаккатехи.

Девинданагинданариндапужито,

Мануссиндасеттхехи татхева пужито;

Там вандатха панжалика лабхитва,

Буддхо хаве каппасатехи дуллабхоти.

Чатталиса сама данта,

кеса лома ча саббасо;

Дева харимсу екекам,

чаккавалапарампарати.

Махапариниббанасуттам ниттхитам татийам.